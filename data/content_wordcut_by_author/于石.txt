西风 扫 残暑   微月 澹 新秋   相传 织女星   今夕 嫁 牵牛   翩翩 联 鹊桥   亭亭 拥龙 辀   多少 乞巧 人   笑语 穿针 缕   吾 尝夜 观象   细 与 推其 由   惟有 五纬星   顺逆 有 去留   经星 二十八   历历 如缀 旒   万古 俨不动   分列 十二 州   其余 众常星   烂然 满空浮   休咎 必有证   君德修 不修   胡独牛 与 女   不 与 众星 侔   乃知 尘世 人   配偶 相 绸缪   少陵 号 诗史   万象 穷冥 搜   亦 云年 年 渡   秋期 何用 愁   彼哉 柳 河东   抱拙 不 自谋   旁 趋事 曲折   窃效 儿女 求   谁 与 倡 邪说   诞 谩 不 复收   淫 裣 转 相袭   寝使 其辞 浮   仙 槎 倘可乘   我 欲 凌空 游   再拜 二星 灵   一洗 千古 羞   天高 不可 问   河汉 空 西流    
玉宇 无尘 淡月 辉   谁 传 织女 夜 停机   阮分 南北 任 贫富   河度 东西 果 是非   扪腹 有 书安用 晒   揆 心无巧 不须 祈   逢时 且 共 樽 前乐   一笑 淋漓 酒满衣    
空翠 凝寒 不受 埃   断崖 千尺 拥 崔嵬   老僧 倚树 惊 猿 去   童子 扫阶 知客 来   石径 晴 因松露 湿   茶烟远 趁 竹风回   禅家 也 办吟 边料   不种 闲花 只 种梅    
六月 不雨至 七月   草木 脆乾石 欲裂   方士 画符 如画 鸦   呵叱 风伯鞭 雷车   九天 云垂 海水 立   骄阳 化为 雨 三日   万口 竞夸 方士 灵   彼亦自谓 吾 符神   谁知 水旱 皆 天数   贪天之功 天所恶   吾 心 修德 可弭 灾   大抵 雨 从 心上 来   桑林 自责 天乃雨   岂 在 区区 用 方士    
壁乎 琴 兮 不弹   心乎 道 兮 忘言   操履霜兮猗兰   忠 与 孝 兮 两全   松风兮涧泉   琴 无 弦 兮 有 弦   青霞 兮 柯仙   道 不传 兮 有 传    
九十 春光 半 晦明   东郊 携手 趁新晴   飘零 风絮 如 行客   冷暖 厨烟见 世情   宿雨 秋千 花有 泪   斜阳 古冢草 无名   劝君 且 尽 樽 前兴   柳上 一声 何处 莺    
可惜 韶光 过眼 明   一分 流水 二分 尘   杜鹃 声感客 中客   蝴蝶梦 飞身 外身   一滴 清明 寒食 酒   万家 红杏绿 杨春   斗鸡走狗 非吾事   新火书灯 谁 共亲   墓祭 非经古 未闻   年 来 拜扫 隘 车尘   谁 怜原 上千年 冢   且 醉 樽 前 百岁 身   榆火欲燃 行客 晚   梨花 不减 故园 春   石泉 浇醒 浮生 梦   耿耿 孤怀 孰与 亲    
远水遥 天起 断鸿   秋光 冷淡 客 情浓   一川 疏雨 平沙 牧   半树 斜阳 隔坞 舂   落叶 轻 于 流俗 态   寒花 羞作 少年 容   凭 高不碍 乾坤 眼   兴入 晴岚 第 几重   草堂 何必 仿卢鸿   水色 苍茫 山色 浓   待 月 轩窗 留客 话   隔篱 灯火 起邻 舂   虫鸣 终夕 如相语   燕去 知时 不苟 容   一片 吟情 渺 何许   西风 吹入 乱云重    
吾 闻句 践国   昔有 鸱夷子   沼吴 收隽功   扁舟 五 湖里   又 闻 越 东山   安石 真 奇士   一局 别墅 棋   失笑 屐 折齿   缅怀 百世 风   可以 肃顽鄙   峨峨 禹 穴山   滔滔 浙江 水   山川 今犹昔   宁无安与蠡   为 我 谢二公   幸为 苍生 起    
世以 鹊 为 吉   人多喜 其鸣   世以 鸦为 凶   鸣多 人辄 嗔   吉凶 一以定   嗔 喜此 焉分   相彼 新罗 鹞   于 何分 爱憎   群鸦 竞喧集   有耳若 不闻   一鹊 不相容   搏击 以为 能   不知 鹊 可喜   甘与 鸦为 群   妒善 复党 恶   鸷 悍徒 不仁   石显 怙权 宠   望 之 不 容身   林甫 擅 柄 用   何有乎 九龄   宁为 望 之辱   不作石 显荣   宁为 九龄 死   不作 林甫生   邪 正 苟 倒置   是非 竟难 陈   人事 无 不然   何独 此微禽    
和 气 胚胎 斡化钧   胡然 积雪 拥 柴门   花梢冻 压春 无力   山骨晴 销晓有 痕   阳壮 谁 令 阴 作梗   寒骄 犹勒暖 归根   昌黎 浪说 丰年 瑞   为瑞为 灾未易言    
我家 万山 中   日日 采樵 去   扪萝 上层 巅   苔滑 不留 履   落日 负樵 归   云深失 归路   谁家 犬吠 声   声 在 云 深处    
孔明 卧 隆中   世事 若不闻   草庐 两三 策   大义 固已明   陶潜 晋 处士   束带 耻 屈身   浩然 归去来   把酒 惟 长吟   潜鱼游 深渊   好 鸟鸣 高林   是 以古 君子   出处 各 有心    
亭 俯一泓 碧   倚栏 思 濯缨   游鱼 惊扇 影   幽鸟 避 歌声   云断 远山 出   林 疏落 日明   竹风 如 有意   为 我 扫棋 枰    
万世 纲常 具 六经   天应 未 遽 丧 斯文   焚书 欲灭 先王 道   道 在 人心 不可 焚    
不谈 当 世事   荣辱 两 无闻   诗思 半山 月   生涯 一坞 云   砚 乾分 瀑润   香断 借兰熏   有 客时 相过   呼儿 采涧芹    
结屋 万 山顶   柴扉 昼懒开   捣茶 惊鹤醒   抛果 引猿来   笋 短 和 泥掘   松高 倚石 栽   有时 寻胜去   多 趁 暮 钟回    
群峭 摩天 不染埃   凝岚 滴翠 郁 崔嵬   帘 垂 飞瀑 无人 卷   舟引 游仙 出洞 来   一窍 中 谁 开 混沌   三山 外亦有 蓬莱   扪萝 更间 朝 真路   夹 迳 松阴 覆 绿苔    
偶因 抱 瓮 出   夜 汲涧 底泉   荡摇 水中 月   水定 光复 圆   问水水 不语   问月 月 不言   倚树 一 长啸   万壑松风 寒    
山中 何 所有   古松 与 清泉   一泓 涵素 月   千尺 摇苍烟   我 生乏 世用   乐此 山林 闲   临流 或 倚 树   物 我 两 悠然   慎勿作 梁栋   斧斤 斲 其 天   慎勿入 江海   汹涌 生 波澜   流荡 易忘返   正直 难自全   我 欲 叩 其理   水去 松 无言    
曲曲 亭台 日月 春   人间 荣辱 两 无闻   梅边 读易 分明 月   松下 敲棋碎 白云   东 里 先生 新 酿酒   北山 逋 客旧 移文   家传 应得 青门趣   手种 园瓜手 自耘    
长剑 不 入 英雄 手   劲气 摩空 拂 牛斗   埋光 铲 采今 几年   匣中 忽作 蛟龙 吼   古琴 不 入时 人耳   断弦 挂壁 尘埃 久   桐尾半作 爨 下焦   高山流水 今安有   自笑长 不满 七尺   役役 徒 为 牛马 走   学剑学琴 两 无用   肯以 穷困 移所守   孔颜非 厄   盗跖非寿   西子 非妍   无盐 非 丑   一时 荣辱 闲 过眼   千古 是非 空挂口   何如 长歌 归去来   万事 无心 一 杯酒    
百里 子 男邦   职任 非不厚   治民 如 牧羊   扰之则 惊 走   眷兹 上虞 邑   江海 环 左右   萧萧 北 风寒   怒涛 声撼 吼   元亮 已 赋归   世事 付 杯酒   宗子 古维城   此行 应 不苟   茧丝 与 保障   二者 孰 先后   勉旃重 勉旃   毋袖 经纶 手    
灯火 隔 篱落   呼儿 掩 柴门   邻叟 挽 我 衣   笑 指老 瓦盆   酒 尽意 未 已   语杂情 更 真   嗟 嗟 行路难   劝 我 归 与 邻   团 坘 一家 乐   亦 足 娱其亲   低头 愧叟言   未语 面辄 頳   父昔教 我 书   意在 为荣亲   十岁 始知学   二十 能 为 文   三十 将 远游   海波 忽扬尘   年 今 几 半百   亲老安 可云   岁 时 一 杯酒   父子 祖 与 孙   客多 在家 少   暂聚 还 复分   曾 不如 尔乐   欢然力 耕耘   父醉儿 解扶   翁归妪 相迎   十日 九 在家   笑语 蔼 生春   我无田 可 归   岂无山 可耕   我 无 秫 可酿   岂无泉 可 烹   幸及 亲未衰   菽 水 或 可营   无愧 邻叟言   乃 不愧 予心    
钱塘江 上 一帆风   为 我 重寻 旧日 踪   十里 湖山空 战舰   千年 宫阙 咽僧钟   潮生 潮落 东西 浙   云去 云来 南北 峰   往事 茫茫 何处 问   残烟 衰草 泣寒 蛩    
水光涵 月 浸虚窗   醉 倚栏 干 午夜 凉   蛙 一两声 隔 篱落   萤 三四点 过 池塘   风摇松影 蛟龙 活   露泻 荷盘 翡翠 香   俯仰 不知 天地 阔   悠然 长啸 据 胡床    
我学 三十年   巧 不能 胜拙   汝年 今 弱冠   慎勿 虚 岁月   何必 千里 师   而后 可 受业   何必 万卷书   而后 称博洽   读书 贵 有用   岂徒资 笔舌   立身 一弗谨   万事 皆 瓦裂   蔬肉 同一 饱   自可甘薇 蕨   布帛 同一 暖   何必 轻 裿 褐   贫贱 士之常   纷华 安足悦   晴 窗明 几砚   夜灯 耿 风雪   汝今 其勉 旃   经史 须 涉猎   顾 我 何足学   当学古 贤哲    
林屋 本 深寂   而 多 禽鸟 喧   一静制 群动   何必 更幽 偏   西风 扫脱 叶   见此 林杪山   朝看 孤云出   暮 看 孤云 还   云飞 亦 何心   相对 两 忘言    
建安 天下 如溃 瓜   一榻 之外 非吾家   黄屋 飘 飖 定 何许   龙为 鱼兮鼠 为 虎   老瞒持 力敢 欺天   朵颐 汉鼎方 垂涎   紫髯 将军 一 攘臂   控荆 引越 三千里   慷慨 山东 大耳儿   南飞 乌鹊 栖抚枝   草庐 一语 君臣 契   目 中 久已 无 吴魏   堂堂 大义 刢 不 磨   灵关 剑阁 争 嵯峨   昨夜 西南 一星落   六尺之孤 竟 谁 托   渭水 旌旗 归 故都   江 上空 存 八阵图   抱膝 长歌 出师表   古柏 苍苍 为 谁 老    
十载 驱驰 翰墨 场   翩翩 霞佩高 颉颃   赋窥 贾马 搜班扬   诗崇晋 汉卑 齐梁   斯文 未丧道 未亡   欲 寻 坠绪何 茫茫   萧骚 裿 褐 凄 风霜   匣中 蛟龙 吼 干将   男儿 有志 行 四方   安用 把 笔工 文章   掀髯 长啸 挽 大荒   残烟 落日 尘沙 黄   纷纷 蚁穴 争侯王   邯郸 一梦 炊 黄粱   断鹤续 凫 谁 短长   世间 万事 俱 亡羊   何如 长歌 归 故乡   古松 流水 绕 石床   浊酒 一壶 琴 一张   卧 听 孺子 歌 沧浪    
居 荆 不肯 吞 刘表   入 蜀 胡为 诈取 璋   二子 孰 非 刘氏 后   岂 惟玄德 可兴王    
信步 攀 跻感 旧游   寒烟 衰草 思 悠悠   西风 白发 空惊 老   晚节黄花 独耐秋   宇宙 几人 欢喜 饮   江山 一片 古今 愁   渊明 三 迳 今 犹 在   自笑 不如归去 休    
半年 饮菊试 仙方   安用 狂 歌赋 玉堂   乌帽 任教 今日 落   紫萸 不改 旧年 香   人生 还有 几重 九   世事 都 归 一 醉乡   千古 渊明 呼不醒   天涯 风雨 暗浔阳    
梦回 寒月 吐层 崖   汤响 松风 听 煮茶   倚树 恐惊 残雪 堕   起来 不敢 嗅 梅花    
峰回 涧 曲路 萦纡   万壑 中藏 一 画图   雪 堕 枯枝 龙 解甲   藤缠 怪石 虎生须   满楼 山色 自 浓淡   隔竹泉 声半 有无   纸 帐 蒲团 清思足   更添 梅种 两三株    
依依 柳色 黯江亭   酒味 离愁 孰 重轻   携手 忍着 分手 处   别时争 似见 时情   百年 离合悲欢 事   一笑 东西南北 程   芳草 斜阳 渺 无际   何当 重问 白鸥盟    
妾 家 有 明镜   百炼 方能成   宝匣 玉为 台   持以 奉 良人   自恃 妾 貌 妍   懒拂镜 上尘   妾 貌 未及 衰   妾 镜先 已昏   貌 衰 不再 少   镜昏能 再明   为君 一磨 拭   焝 焝 光 如 新   徒能照 妾 貌   安能照 妾 心    
峥嵘 金碧 千秋 观   谁 记 当年 贺监家   湖水 亦 随 人世 改   秋光 一半 失 荷花    
今年 客路 逢 寒食   村落 无烟 春 寂寂   荒冢 累累 人不识   芳草 凄凄 吐花 碧   麦饭 一盂 酒 一滴   哀哀 儿女 春衫 湿   我过 其傍因 太息   有 坟 可 酹 何须 泣   干戈 满地 边云 黑   路 傍 多少 征人骨    
早缀 朝班附 叔父   晚随 儿女 拜 双星   半生 巧宦 翻成 拙   何用 区区 更 乞灵    
天地 空无 半点 尘   翛 然池馆 浸虚明   几更今 古月 常在   一片 襟怀 水共清   风定 波摇晴 树影   鱼 翻露 泻 翠 荷声   炎凉 圆缺 须臾 事   我 独于 斯感 世情    
东篱 有佳菊   埋没 野草 傍   草蔓 日 以 滋   菊苗日 以荒   生意 几欲 息   菊短草 何长   深秋 严霜 下   百草 不复芳   采采 东篱 花   澹然发 幽香   万物 各 有时   盛衰 固其常   荣华 不足 恃   穷困 果何 伤    
空翠冷滴 衣   石藓 滑吾足   偶随 白云 去   栖此 林下 屋   楼影 挂 斜阳   钟声 出深 竹   山僧 老百壁   谁 与 伴 幽独   分 我 云 半间   欹 枕 听 飞瀑    
客行 归 故乡   依依 一邻 叟   把酒 向 我言   重叹 生不偶   大男年 二十   前年 方娶 妇   府 帖 点 乡兵   井邑备 攻守   万骑 声撼天   战骨 今欲朽   小男年 十三   娇痴 犹 恋母   所恃 惟此儿   未 忍辄 笞 殴   垂白力 耕耘   一饭 仅 充口   东邻 数十家   兵火 十无九   西邻 破 茅屋   萧然 一无有   悍吏 猛索 租   摧剥 及 鸡 狗   嗟子行 四方   颇 亦 闻 此否   偶述 邻里 情   勿讶 言语 丑   老妇 洗 瓦盆   呼儿 进畦 韭   愿子姑 暂留   为 我 进 杯酒    
结屋 万松顶   悄 无人 往 还   饮猿摇涧 月   飞鹭点 秋山   竹 静风 相挠   水流 云自闲   翛 然忘物 我   禽语 两 相关    
鹿 田 逈 在 翠微 巅   乘兴 来 寻 半日闲   径入 古松 行 落叶   目随 飞鸟 破寒烟   钟声 不隔 东西 寺   屐 齿 何辞 上 下山   一见 老僧 如 旧识   相留 煮茗 试岩泉    
路 傍 谁家 女   踌躇 不能 去   自言妾 小时   家本 樵川住   十五 嫁 良人   长年 秉 机杼   辛勤 奉 舅姑   足 不 越庭户   去年 秋 枣红   边人健 如虎   移家入 深林   自谓 百 无虑   空山 鸣 剑戟   失色 骇 相顾   星散 各 偷生   不幸 适 相遇   妾 身 如风花   飘零 委 尘土   妾 命 如 蜉蝣   焉能 保 朝暮   一死 恨 不蚤   空为 年少 误   去 去 忽 相失   零落 在 中路   妾 有 乳下儿   咿哑 方学语   四海 尚 干戈   安知 尔 生死   回首 望 天涯   家山 在 何处   妾 命 负所天   顾影 惟 自怜   自怜 轻 失节   天下 何独 妾    
闭门 一卷 易   风定 缕 香凝   落叶 空阶 雨   残梅阁 砚 冰   鸟啼 深夜 语   犬吠 隔篱灯   不 作 红尘 梦   寒窗 几曲 肱    
拥炉 兀 兀 坐成 睡   梦到 家山 人不知   半夜 酒醒 还是 客   一庭 黄叶 雨来 时    
片云 相望 浙 东西   回首 家 山路 欲迷   昨夜 桐江江 上 梦   倒 随 流水 上 双溪    
有 美人兮天 一方   弭 绛 节 兮 撷琼芳   瑶环瑜 珥 锵 琳琅   修竹 萧萧 翠 袖长   芝宫 芙馆 椒 为 堂   青琐 窗户 白玉 床   一笑 满酌 天瓢 浆   簸弄 骊龙 明月光   欲 往 从 之路 茫茫   爱 而 不见 空 彷徨   安得 骑麟 鞭 凤凰   飞霞 翩翩 高 颉颃   白云 缥缈 遥 相望   凭 谁 寄取 双琼 珰    
怀中 漫刺 欲何 之   四海 交游 只 两儿   不死 曹瞒 死 黄祖   杀身 何补汉 兴衰    
客游 严陵道   中路 哭者 谁   哀哀 母子 别   云是 夫弃 妻   百年 结 欢爱   一旦 生 别离   妾 去 何足怜   怜此 乳下儿   哌 哌 未能 语   弃去 良 可悲   儿啼苦 恋母   母闻 转 悲凄   欲语 别离 苦   孩提 尔何 知   徒能 抚汝项   相顾 空泪 垂   夫妇 义 已绝   母子 恩亦亏   尔 饥 谁 与 哺   尔寒 谁 与 衣   明年 尔学行   谁 与 相 提携   人言 无母怜   有父 尚可 依   尔父 忍弃 我   弃汝将 如 遗   去 去 两 相失   相见 未有 期   娟 娟秀 眉目   梦寐 或 见 之   夜静 涧 声咽   犹似 闻儿 啼    
君心 如 柳枝   春尽絮狂 飞   妾 心 如古木   不 受 春风 吹   古木宁槁 死   可伐 不可 移   风絮 飞 不已   飘零 将安归    
涧 深 飞瀑 寒   云破 断崖 碧   呼儿入 深林   扫此 松下 石   澹然 忘 世故   一枕聊 自适   梦断 山 月 高   孤 猨 啸 青 壁    
灵岩 旧 是 先生 宅   拈笔 新题 郡守 名   月 落空 山人 语寂   涧 泉 犹作 读书声    
有客 叩 我门   动色 谈 公侯   权门 热于 火   富贵 可 力求   我性 不谐 俗   素拙 生 计谋   苟求 未必 得   徒为 君子 羞   拂衣 起 谢客   夷然 卧林丘    
伊昔 西湖 柳   清阴满 画楼   午凉 欺舞 扇   晚雨系 渔舟   春尽花 无主   风寒 叶自秋   六桥 今在否   空惜 旧时 游    
伊昔 西湖 上   孤山 几树梅   断篱深 院落   流水 旧 亭台   明月 无今 古   春风 自去 来   逋 仙 不 复作   消瘦 为 谁 开    
伊昔 西湖 里   娉婷 十里 莲   香凝花 上露   影落镜 中天   枕 簟 水亭 雨   笙歌 月夜 船   双鸳 不解事   常傍翠 阴眠    
伊昔 西湖 外   清阴 九里 松   天低 深 雨露   风怒 走 蛟龙   林霭 通樵径   山云 隔寺钟   何时 一 行乐   重 到 北高峰    
有 虎 有 虎山 之巅   怒目 炯炯 当 昼眠   百兽 畏伏 不敢 前   凭林 一吼 秋 风寒   昨日 邻家 妇   哀哀 哭 其子   叩头 叫 天天 不语   或曰 枭 食母   犬吠 主   含沙射影 毒欲死   封豕长蛇 肆 侵侮   如此 纷纷 何独 虎   虎 哉 虎哉尔何 知   磨牙 摇尾 争 奔驰   妖狐 犹将 假尔威   岂知 强者 易弱 盛必衰   北平 将军 怒欲飞   弯弓 远挂 扶桑 枝   嗟尔 有力 何由施   吾 见 食汝肉 而 寝汝皮   倚剑睨 天三 太息   弱肉强食 今 何时   麒麟 驺 虞亦物 耳   呜呼 吾 不得 而 一见 之    
君 在 南 山南   水阔 云 漫漫   我 在 北山 北   木落 天地 宽   所思 不 可见   孤峰 碧 巑 屼   片云遥 相望   脉脉 一水间   水流 渺 何许   抚松 独 盘桓   人生 有 离合   把酒 欲 问天   何以 寄 所思   取琴 倚 风弹   一弹 不成 调   再弹 谁 与 言   抱琴 耿无寐   月 落空 山寒    
四围 绿树 岩藏屋   一枕 清风 竹满轩   醉里 不知 山雨 过   醒来 惟怪 瀑声 喧    
屋上 青山 屋下云   清泉 为镜 石为 屏   客来 问 我 谋生 计   一卷 家传 相鹤经    
偶种 阶前 竹 数根   引风 招月 伴清 樽   春来 为 爱 临阶竹   今日 翻嫌 竹碍门    
采药 归来 竹径 凉   满身 草露 湿衣香   怕 惊 幽鸟 穿林 去   不扫 松花 卧 石床    
银炉 炽炭 麒麟 红   销金 帐 暖 熏笼 烘   爨 下 有 蜡 可 代薪   笑 我 夜寒痴 坐然 枯松   贫富 贵贱 何不 公   安能 排云 叫 呼天 九重   空怜尔松生 抱 有 用材   不遇匠 石梁栋施 帡 幪   盘根错节 屹立 冻不死   刢 刢 劲 气 犹 足 排 严冬   颠崖 峭壁 人迹 绝   闲云 流水 相冥蒙   胡为 明 不能 保身   丁丁 斧斤 山其童   鹑衣百结 缩如猬   地炉 拥膝 便 可闲 从容   当年 榷 油幸 不严 汝禁   余用 尚及 斯民穷   阳 和 无声 入 骨髓   不知 夜雪 没屋 霜 横空   但 见 蒙蒙 香 雾霭 四壁   红辉 紫焰 明窗 栊   御寒 何必 裘蒙茸   盎然 一室 回 春风   何当 散作 一天 暖   坐令 四海 尽 在 春风 中    
大儿 不学 小儿 痴   四十 头颅 已 可知   道胜 自然 贫亦乐   气充 不 与 貌 俱衰   三杯 徐邈 圣贤 酒   一卷 渊明 甲子 诗   满眼 世情 从 厚薄   此心 当 与 古人 期    
鸣不择 上林   栖 不依 华屋   雄飞 各呼 雌   翩翩 自相逐   渴饮 野田 水   饥 啄 野田 粟   一饮一啄 能 几何   慎勿远 飞 投 网罗   君不见 金笼 老 鹦鹉   向 人 空作闲 言语    
一掬 之泉   可湘 可 沿   一拳 之石   可 潄 可眠   其动 也 以天   万壑 之风   不琴 而 弦   两山 之云   不炉 而 烟   其静 也 以天   前钟 后 鼎   左瓢 右 箪   何荣 何辱   孰愚 孰贤   先生 笑 而 不言    
青云 不 在 金华 巅   白云 孤起 金华 岑   百世 相传 勉斋学   四书 谁识 晦 翁心   水流 盘涧 自 深浅   月照 北山 无 古今   人问 故庐 何处 是   门前 松桂 蔚成 林    
韩亡 誓欲报 秦仇   秦灭 还 兴伐楚 谋   一念 为 韩非 为汉   无功 何必 愿封留    
会稽山 水国   崇山 幽事 多   当时 觞 咏 处   春 净化 颜 酡   磊落 黄金 罍   玲珑 白玉 珂   行乐 须 及时   美人 在 丘 阿    
昔年 著脚 穷 深幽   藕花 十里 烟波 秋   骑驴 踏月 杨柳 市   买舟 听 雨 菰 蒲洲   酒楼 倚天 沸歌管   繁华 转眼 如 云浮   山川 悠悠 尚如 昨   岁月 匆匆 不可 留   君不见 钱 唐江 上潮   早潮 生兮 晚潮 落   滔滔 东 去 何时休    
盘谷 四面 环 青山   晴岚 暖翠 浮云 烟   盘谷 之阻 多 幽泉   湛然 深碧蛟 螭 蟠   中有 华屋 賏 神仙   猿 鸟 不 惊 犬 不 喧   竹 侵行 迳 松碍 檐   人 疑无路 堪 攀缘   忽闻 读书声 琅然   始信别 是 壶 中天   翩然 振屐 登其巅   仰林 俯壑 天地 宽   桑麻尽 处开 平川   千帆 来往 无时 闲   旁有 一叶 渔翁 船   出没 红 蓼 黄芦边   呼之来 泊岩 下湾   就 船 买 鱼 归 烹鲜   煮茗 有泉 秫 有 田   问 之 世事 笑 不言   家藏 黄石 书一编   安用 李愿 归来 篇   我 欲 前峰 卜数 椽   幅巾 杖 屦 行 其间   目遂 归鸿挥 五 弦   闲窗 静听 松风眠    
闭门 十日 雨   萧然 抱 孤琴   之子 从 何来   踏雨 叩 我门   对床 话 达晓   山窗 耿 青灯   挽衣 不可 留   何以 赠子行   问子 此 何时   眯目 凄黄尘   四海 非 不 宽   可语 今 几人   潇潇 风雨 中   奔走 欲 何营   愿子重 自爱   堂 有 白发 亲    
姚生 年 来 如 我 贫   澜 翻 口舌 谈 星辰   凄风 落日 低 黄尘   客路 相逢 眼为 青   草鞋 生翼杖生 鳞   一笑索 我 诗 赠行   我 诗 何足 为重 轻   历象 妙处 须 推寻   相国之 生孕 昴 精   客星 动摇 归富春   天不祚 汉星 坠营   泰阶 或 坼 中 台星   大抵 人 事关 天文   试算 天下英雄 今几人    
昌黎 之生 月 南斗   牛奋 其角 箕 张口   坡翁 宿直 斗牛 箕   自谓 文似 昌黎 叟   顾予 命 亦 坐 磨 蝎   碌碌 浪 随二公后   文章 学问 愧前 修   有口 但 知能 饮酒   松坡 磊落 湖海 人   为 我 掉 舌 谈 星辰   蛟龙 蟠屈终 变化   君子 忧道 宁忧贫   夜半 狂吟 踏破 瓮   结柳为 车穷 莫送   掀髯 一笑 问松坡   文如二子 今 何用    
石作 人言 豕 人立   或啸 其梁 阚其室   道人 叱咤 鞭 雷公   驭 风 骑气行 虚空   赤手 缚 鬼 如缚 虎   画地为牢 通鬼语   登坛 摄 将 如 有神   问其 姓字 皆 忠臣   生不 求生 以害 仁   死 犹 赫赫 濯 厥 灵   百鬼 啖 尽何 足 恤   吾 独因 之三 太息   关云长   张 睢阳   刢 然 大节 死 不屈   至今 日月 犹 争光   荆州 一失 不复 得   江淮 保障 谁 之力   欲 为 汉唐 开 太平   老天 胡 不留 斯人    
曾 为 石壁 游   更 借僧 房宿   楼阁 倚林 腰   溪山醒 尘目   敲门 寻旧 僧   清 响应 林谷   老僧 不厌 客   分 我 云半屋   禅 月 岂 后身   尚余诗 满腹   疑 我 亦 荀鹤   再 与 赋汉牧   汲井昼 煮茶   洗钵 夜分 粥   山空人 语寂   邀 我入 深竹   独抱 无 弦琴   不唱 浮生 曲   月 树影 参差   风 鸣声 断续   翛 然 出尘 表   身世 转 幽独   明朝 出山 去   无言 笑 相瞩   江 上 石牛 眠   秋草 为 谁 绿    
人生 一传 舍   于 世懒蝇 营   千古 月 知己   四时 花 有情   吟怀今 郑 綮   家学 昔玄成   自适 眼前 乐   何须 身后 名    
归来 更读 十年 书   自笑 今吾即 故 吾   栗里溪 山晋 处士   桐江 风月 汉狂 奴   种梅 添得 诗 多少   爱菊何 拘酒 有无   随分 生涯 聊尔耳   门前 应免 吏 催租    
丹崖翠壁数 千尺   绝顶 僧房 三四 间   老树 倚 岩岩 倚屋   白云飞 去 又 飞 还    
绝壁 两 屦 云   荒村 半桥 霜   孤往 欲何 之   林下 幽径 长   寒梅 在 何许   临风 几 徜徉   谁家 断篱外   一枝 寄林塘   水静 不摇影   竹深 难护香   无言 独倚树   山空 月 荒凉    
石壁 名山 多胜游   背环 古木面 清流   一池空 对 旃檀 塔   双港 中分 芳草 洲   豹隐 安知 兴废 事   牛眠 不碍 往来 舟   海棠 菡萏 今何在   风月 人间 几度 秋    
村 南村 北麦 欲 枯   桑麻 阴阴 满路 隅   炊 黍 田头 行饷 夫   饼 炉 未熟 儿 呱呱   鸭头 长袜 短布 襦   平生 未识 铅 与 朱   弹筝 不用 如罗敷   怀金 不 愿逢秋 胡   眼前 富贵 何足娱   一身 饱暖 自 有余   茅檐 笑语 寒灯 孤   夜舂晓织 奉 舅姑    
庭前 有 松树   百尺 盘 虬龙   材大 不 适用   偃 蹇 霜雪 中   五陵年少 儿   种花 不种 松   寄言傲 霜雪   何似 媚 春风   松有 千岁 根   花 无 十日 红   众人 逐时 好   君子 惟固 穷    
草庐 抱 膝方 卧龙   狞飚 撼户 云 埋峰   冻鹊 依依 飞 堕 地   饥鹰 侧 翅 低 盘空   岂知 水官夜 鏖战   鞭 蚢 笞 凤驱 前锋   茫茫 万里 混 一色   远近 高下 俱迷踪   松标 特立 刢 生气   竹腰 不折 凌高风   长江 一派 清不泯   浩浩 独行 天地 中   小民 祁寒易 咨怨   君子 守道 惟固 穷   有雪无雪 两 不问   仁耕义 耨 无歉 丰   君不见 闭门 无人 僵卧 处   任渠 门外 深丈许   穷则 当 与 凡民 异   达则 当为 国之瑞   何 当 燮理 司化钧   坐令 寒谷 回 阳春    
径 狭 不容 车   溪 浅 不容 钓   平芜 淡 云烟   独鸟 下 残照   见山 孑 无言   倚树 忽 长啸   徘徊 澹 忘 归   空林 明远 烧    
渔歌 樵语 隔溪 村   沙上 牛 归 小径 分   烟树 参差 片帆落   半川 斜 日 九峰 云    
我 从 山 中游   归来 林壑 暝   涧水 冻不流   月 出四山静   柴扉 不敢 敲   恐惊 孤鹤醒   徘徊 踏 明月   倚杖 看松影    
松阴 六七里   茅屋 两三家   坡 暖 四时 笋   溪寒 五月花   泉声 挟 风雨   云气 走 龙蛇   谁谓 谋生 拙   门前 数亩 瓜    
明月 成 三友   青山 结 四邻   家贫 猿 执 爨   林静 鸟 司晨   好 竹能 医俗   幽花 不 媚人   盘餐何 所有   春 韭 与 秋 莼    
去年 逢元夕   交 光灯 与 月   今年 逢元夕   交 光灯 与 雪   有 月 已 甚奇   一雪 更 奇绝   灿烂 星斗 光   晃耀 琼瑶 阙   纷纷 竞儿 嬉   笙歌 声不歇   年来 独衰 懒   颇 亦 厌 喧杂   呼儿 早 闭门   拥炉 烧 落叶   雪 月 两 不知   孤灯 任 明灭    
四山 月 落 正昏蒙   留得 书灯 到晓红   千古 是非 昭 简册   百年 兴废 老 英雄   人因 厌乱 方思治   道本 无穷 岂 有通   植立 纲常 垂 万世   至今 周孔 不言功    
我 昔 扁舟 泛湖 去   四望 荷花 浩 无数   谁家 画舫 倚 红妆   笑声 逈 入 花 深处   笙歌 凄咽 水云 寒   花色 似嫌 脂粉 污   夜深人静 月 明中   方识 荷花 有 真趣   水天 倒 浸 碧琉璃   净质 芳姿 澹 相顾   亭亭 翠盖 拥群 仙   轻风 微颤 凌波步   酒晕 潮红 浅 渥 唇   肤如凝脂 腰束 素   一 捻 香骨 薄裁 冰   半破 芳心 娇泣露   湖光 花气满 衣襟   月 落波寒 浸香雾   恍然 人 在 蕊 珠宫   便 欲 移家 临水 住   回首 落日 低 黄尘   十年 不到 湖 山路   花开花落 几 秋风   湖上 青山 自如 故    
斜日 明远 树   落叶 走 空阶   闭门 寂无事   心 澹境 自佳   美人期 不来   此乐 谁 与 偕   岂 无 南飞雁   可以 寄所怀   所怀 不可 寄   孤云渺 天涯    
背依 古塔 面层 峰   曲曲 阑干 峻 倚空   万屋 参差 江色 外   片帆 出没 树阴 中   五更 钟鼓 半山 月   两岸 渔樵 一笛风   极目 子陵 台下 路   滔滔 惟有 水流 东    
泉本 至 清 谁 曰 盗   溪 虽 可染 却 名愚   一夫 作难 随 倾覆   千古 青山 独受 污    
四山 回合 响 幽泉   古木 苍藤路 屈盘   一局 残棋 双鹤去   石屏 空倚 白云 寒    
洞门 相对 是 吾 家   朝看 烟云 暮 看霞   铁笛 一声 山石 裂   老松 惊落 半岩花    
断崖 怒涌 四时 雪   虚壁 寒凝 六月 霜   倚树 老僧 闲洗 钵   碧 桃花 落涧泉 香    
万山 郁 回合   群木 尤老苍   细路 百盘 折   崎岖 陟 羊肠   凉阴覆 峭壁   萦回 涧流 长   绿萝下 百尺   笑 挹 清泉 香   甘寒试 一 潄   齿颊 凝 冰霜   拂石 坐 未 去   樵 叟 来 我 傍   云此 涧 中水   其源 来浦阳   浦阳 婺属 邑   亦 我 父母 邦   欲 我 饮此 水   而 不 忘 故乡   叟 言 起 予意   振衣 欲 飞扬   便 将 随 水源   径度 千仞 冈   叟 前 挽 我 衣   迟留且 勿 忙   吾 家 隔 前坡   林居愧 荒凉   寒 醅 旋 可压   为子 炊 黄粱   微 径行 荦 确   柴门 隐 松篁   推户 拂尘 席   延我入 中堂   呼儿 出 长揖   阔步 何 蹡 踉   问 我 从 何来   惊顾 走 欲 僵   屡呼 不 复出   自起致 茶汤   坐不分 宾主   高 谈到 羲 皇   炊烟 淡 茅屋   劝 我 饮 尽觞   葫芦 烂鹅鸭   盘饤 罗 芥 姜   一饱共酣 寝   此乐殊 未央   摄衣起 谢叟   听 我 歌慨 慷   风埃暗 宇县   干戈 几抢 攘   朽骨 缠 蔓草   呻吟 卧残创   荒丘 奔狐兔   断砻悲 蛩 螀   奔逃 不 相顾   流离 各 凄伤   十年 未 返业   几人失 耕桑   而 此源 中民   熙然 独 徜徉   数家 联 聚落   茅茨带 林塘   笑 语声 相闻   隔篱 灯火 光   翁妪 各垂白   童稚 纷 成行   嫁女 必 近邻   生男 不 行商   死 徙 无 出境   耕织 各有常   地垆老 瓦盆   竹几素 木床   俗淳器 亦 古   岂识 时世妆   瓜 瓠 满 篱落   麻 苎翳 门墙   缺窦出 鸡 犬   平坡 散 牛羊   豚蹄 一盂 酒   神休 答丰 禳   村 讴杂 社鼓   醉舞 衣淋浪   昼无悍 吏恐   夜无君 盗狂   生者 遂 所养   死者 得 所藏   其乐有 如此   宜 与 世相 忘   叟 前重 致词   为子言 其详   使 我 居 华屋   绮 疏交 洞房   使 我服 鲜丽   翠 襦 绣 罗裳   食必具 水陆   饮必 酣 琼浆   出则 盛 车骑   锦 鞯 紫游 缰   归则 拥歌 吹   粉黛 环姬 姜   贵 封侯 万户   富储粟千仓   如此 岂不乐   患至 难豫防   利者 祸 之 的   何地 非 战场   况有 吏椎肃   宁免 盗 陆梁   安贫 即 乐土   多 财必 遗殃   人生 守常分   世事 胡可量   我闻重 叹息   临风 几 彷徨   林霏 掩 苍翠   回首 路 杳茫   远山 衔 落日   惨惨 尘沙 黄   因思 桃源 中   人多寿而康   山深事 简寡   居安俗 淳良   不 与 外人 接   别 在 天 一方   儿孙 自 生长   古今 任 兴亡   世 以为 神仙   此 说诚 荒唐   平生 志远 游   恨 不穷 八荒   去家 百里 近   绝境 见 未尝   邈 与 桃源居   异世遥 相望   安知 千载 下   以 我 非 渔郎   独恨 无 桃花   夹岸 摇红芳   花落 春水 涨   一苇 或 可航    
一片 清虚 太极 心   浮云 流水 世情 轻   有生 已作 无 生计   未死 先求 不死名   墓必 预铭唐 杜牧   诗能 自挽晋 渊明   岿然 貌 不 随 年老   留 与 斯文 主夏盟    
四海 同 推 月旦评   是非 公论 至今 存   老瞒敢 肆 奸雄 志   未必 不 因公 一 言    
汉皇 锐意 求 神仙   神仙 之效何 茫然   蓬莱 弱水 不可 到   且立 宫中 承露盘   饿餐 玉屑 不堪 饱   谁谓 有方 能 却 老   人生 修短 数在 天   多欲 未必 能延年   秋风 吹 老茂陵树   年 年 空滴 金茎 露   建章 宫阙 随 烟尘   块然 屹立 惟铜人   宫官 西来果 何意   一朝 辞汉 将 归魏   吁 嗟 铜 人 如 有 知   口 不能 言惟泪 垂   自从 曹氏 盗 神器   父子相传 已 三世   汉宫 故物 无 一存   汝独 犹能 感 旧恩   凄然 照影临 渭水   一折 铜 人 扶不起   宁 为 弃物 委道 傍   不忍 漂泊 离 故乡   迢迢 东望 洛城 路   回首 长安 愁 日暮   长安 繁华 非 昔时   洛阳 寥落 谁 复悲    
天地 混 一色   楼高 试卷 帘   青山 新 面目   老树换 须 髯   夜皎 月 千里   晴暄 雨四檐   岂无寒馁 者   僵卧 在 穷 阎    
谁 欤 变幻 旧 乾坤   剪 水仙 人 手段 新   银屋 万家 成骤富   青山 半点 不藏春   西园 太尉 方交贺   北海 中郎 岂 愿臣   把酒 孤吟元 不俗   何须 夜访 剡溪 人    
君子 亭亭 操   刚强 能 自持   夷齐 饿 欲 死   巡远 守方 危   大节 不可 屈   真心 终莫移   人心 与 物理   每向 岁寒 枝    
西湖 胜概 甲 东南   满眼 繁华 今 几年   钟鼓 相闻 南北 寺   笙歌 不断 往来 船   山围 花柳 春风 地   水浸 楼台 夜月天   士女 只知 游赏 乐   谁 能 轸念 及 三边    
处士 柴桑屋   将军 细柳 营   穷 通观 世变   离合 见 人情   花不求 春艳   器当思 晚成   窝 中足 安乐   何必 传 无名    
留 得 三分 春意 和   茶 醾 犹可 入 吟哦   人情 疏密 庭前 竹   吾 道 卷舒 池上 荷   结友 岂 无 今管 鲍   论诗 奚必古 阴何   梅霖 骤涨 江天 阔   还有 长午 可 钓 么    
青山 削 芙蓉   上 有 浮云 生   窈窕 俯 长流   逶迤 带 重城   朝光散 霞彩   暮色 涵空青   鸱夷去 不回   遗尔 千古 名    
蓬莱 失左股   负以 垂天翼   中有 仙人 居   珠宫 灿瑶席   凝云 不 飞去   化作 轮 囷 石   弹琴 坐石 上   长忆 三山 客    
梅山 如积 翠   的 皪 手堪 捧   遥遥 仙人 尉   盘盘 故时 陇   丹泉 清可鉴   石乳 甘于 湩   行将 解尘缨   于焉 滔高踵    
驱车 晓行 迈   行行 出郊 郭   断冈屹崇墉   虚籁 殷灵壑   雨深 瑶草 长   风定 松花 落   西山 有 爽气   逍遥 倚晴阁    
楼居本 高明   况在 松竹闲   溪流 深 几尺   新雨过 前山   浮云 多 变态   好 鸟 亦 闲关   偃 蹇 楼 中人   对 酒 还 开颜    
视心 如 莲花   净明 涵十虚   出泥本 无垢   露体 皆 真 如   大千 入 一息   宴 坐忘 百须   陶公 虽 饮酒   时能 到 林庐    
一年 好景 橘黄 时   骤冷 惟应 瘦骨知   吠 犬 频繁 堕 霜叶   栖鸦 不定 战风枝   炉 何必 试手 可热   文 未能 成鬓 欲 丝   春 逼 寒梅 三 两点   蹇 驴 江路试 寻诗    
满眼 山川 感 旧游   依然 野水 自横舟   一樽长照 古今 月   两鬓 不禁 天地 秋   有屋 有 田清 颍 尾   自蒲 自柳 曲江 头   虚名 不 落 人间 世   一迳 松风稳 跨 牛    
松间 花外 有 虚亭   花自 向阳 松自阴   水浊 不污明 月色   人闲方见 白云 心   棋边 冷眼 安危 著   笔底 放怀 长短 吟   世忌 独醒 还 恶醉   浅斟莫使 酒杯 深    
春光 美于 酒   我 得 醉 其淳   春情 浩于 海   我得 涉其滨   人生 贵 适意   何须 苦悲 鼙   轩轩 远游 志   恨 不穷 入垠   流连 虑 忘 返   岂徒 玩芳 新   游子 多 愒 日   志士 惟 竞辰   二者 孰 得失   谁 能 究其 因   俯仰 天壤 间   何轻用 此身   骄惰 由 放逸   美好 出 艰辛   此日 何足惜   我 思古 之 人    
九 陌净 无 车马 尘   不须 移槛 损 天真   凡花俗 草败 人意   怅望 烟云 缥缈 人    
闭门 久 不出   摩挲 鬓欲翁   有杯 问明 月   无 扇障 西风   神骏 老嘶枥   纸鸢 高入 空   天应怜 我 懒   瓜圃 自泉通    
谁 叩 柴门 寄 我 诗   迎门 稚子 候予 归   青山 唤醒 十年 梦   明月 空怀 千里 思   今晋 古秦 天地 隔   范雎 张禄 姓名 非   人生 百岁 发 相见   世事 悠悠 未可知    
四海 同一 稔   茆檐蔼富 穰   邻灯晓炊 暖   溪雨晚 舂 香   有客 歌良耜   何人 饿首阳   三时 足 勤苦   真乐 在 冬藏    
四野 杳无 车马 喧   竹阴 篱落 半 开门   牛归 落叶 迳 边 迳   犬吠 斜阳 村外 村   老树 不摇波 弄影   扁舟 已去 岸 留痕   悠然 乐意 相关 处   坐 对 青山 两不言    
锵 然非金 亦非 玉   壹片 宫商纷 其触   歘 如环 辔 玲珑 摇佩 旌   铿 如鸣 球拍 琴九奏 箫韶声   凄如 孤鸿叫 群 嘹唳 穿云去   清如 幽泉 滴沥 飘落 断崖 处   余音 欲断 还 复鸣   咄咄 胡床 静中据   乃知 檐 铃适 与 内 相会   锵锵 铮铮 可 听 不可 佩   我怜 其 轻脆 不足 恃   戛则 成音击 而 碎   嗟 哉 无情 之物 能 感人   浮华 言语 自古 从 误身   喧然 声名 满天 地   好声 过耳俱成 尘   物情 万变 伏 还 起   人生 几何 安足 恃   何如 物我两忘 言   云 在 青 山水 在 月    
文章 何必 拟卿 云   笔砚 无功 钱 有神   明月 能 招山 入户   幽花 不 与 世争 春   百年 亭馆 几 兴废   十载 交游 半故 新   过眼 荣华 何足 较   青门 试问 种瓜 人    
德行 谁 能 冠 四科   将兴 将 废道 云何   百年 诗酒 晋元亮   万世 功名 汉伏波   高枕 林泉 闲梦少   出门 风雨 落花 多   人生 转眼 荣枯易   未必 金章 胜绿 蓑    
谁谓 四时 秋 最愁   胡床 谈咏晋 风流   山川 长 在 英雄 老   草木 无边 天地 秋   惊眼 一行 渔唱晚   斜阳 万里 客凭楼   茫茫 远水涵 空碧   兴入 芦花 第几 洲    
西风 渺 何许   安处 即 家乡   社舞 邻呼 饮   时思礼荐 尝   孤灯 茅屋 雨   落叶 石桥 霜   鸡 黍 当年 约   谁 能 继范张    
士之生 斯世   身穷志弥笃   不惟 气 浩然   亦 是 敦薄俗   渊明 晋 高士   志 岂 在 微禄   不以 进为荣   不以 退为 辱   云出 鸟倦 还   吾 亦 从 吾 欲   南山 岂无豆   东篱 亦 有 菊   日 与 田 父游   气象 和 而肃   一枕北 窗风   红尘 任 奔逐   起视 天壤 间   四海 空 两目   但愿 樽 有 酒   宁顾瓶 无粟    
斜阳 挂庭树   有 蝉鸣 树颠   无端 聒人 耳   惊 我 闲 窗眠   吾 观 动物 中   至清 莫如 蝉   翩然 蜕 污浊   饱餐 风露 寒   此外 一无求   何苦 浪喧喧   口 给 只 屡 憎   不如 且 忘言    
我 爱 鉴湖 水   明如照 胆铜   澄清 若 有待   浑浊 那能 蒙   当时 贺知章   富贵 如苓 通   岂 无 一亩 地   来筑 仙人 宫    
归 欤 高枕 寄林泉   安用 悲歌 行路难   君子 患无真 气节   世人 空笑 旧 衣冠   雪 深处 士 梅花 屋   月 冷 先生 苜蓿 盘   谁谓 家贫 无一物   床头 三尺 剑光 寒    
八 咏诗 传 千古 名   蹇 驴 何在 井空 澄   凄凉 楼 外双溪 月   曾照 齐梁 几废兴    
好风 从 西来   浮云 忽中 披   片 月 耿层 空   清气入 诗 脾   皎 皎 万里 光   谁 言 一分 亏   亏者 盈之渐   乘除 迭 相 推   既圆终 复缺   何如 未圆时   过满易 招损   极盛 必有 衰   人事 无 不然   一笑 姑置 之   愿 我 尊有 酒   何喜 亦 何悲   颓然 就 一醉   月 落 吾 不知    
蜀 帝魂 销恨 不穷   野花 开落 倚 东风   吻 干无复 枝头 血   几度 啼来 染不红    
百战 收功 老 故山   寒溪怒 涌 白沙 泉   云台 不 与 四七 将   庙 食何 传 千万年   香冷 谁 能 燃汉火   水流 空自溉 吴田   愚民 不 识 前朝 事   浪说 神能 驾 铁船    
万叠 岚光 冷滴衣   清泉 白石 锁烟扉   半山 落日 樵 相语   一迳 寒松 僧 独归   叶 堕误 惊 幽鸟 去   林空 不碍 断云飞   层崖 峭壁 疑无路   忽有 钟声 出 翠微    
治乱 古来 有   英雄 今 岂 无   人情 云 聚散   世态 草荣 枯   事 定见 天理   时艰 识 丈夫   山川 渺 何许   烟雨 暗平 芜    
曲曲 阑干 面面 棂   红尘 飞 不到 斯亭   避人 幽鸟入 深竹   恋钓 游鱼 弄翠萍   天阔 倒涵 秋水 碧   墙低 不碍 远山 青   翛 然 独占 闲中趣   一枕 荷风 午睡 醒    
居喜山 深 人不知   凝岚 空翠淡 含辉   隔林 樵语 惊 猿 去   倚 石松 枝碍鹤飞   留客 眠 云 听 涧 瀑   呼儿 踏月 扫苔矶   冥心 静坐 勿 轻出   门外 藤萝 露湿衣    
薄 薄酒   可 尽欢   粗粗 布   可 御寒   丑妇 不 与 人 争妍   西园 公卿 百万 钱   何如 江湖 散人 秋风 一 钓船   万骑 出塞 铭燕然   何如 驴 背 长吟 灞桥 风雪 天   张灯 夜宴   不如 濯足 早眠   高谈雄辩   不如 静坐 忘言   八珍 犀 箸   不如 一饱 苜蓿 盘   高车驷马   不如 杖 屦 行 花边   一身 自适 心乃安   人生 谁 能 满 百年   富贵 蚁穴 一梦 觉   利名 蜗角 两触 蛮   得 之 何荣失 何辱   万物 飘忽 风中烟   不如 眼前 一 杯酒   凭 高舒啸 天地 宽    
一室 志 天下   何须 山 更深   英雄 四海 眼   道义 百年 心   蕉 鹿梦中 梦   松 风吟 处吟   幽泉鸣 绝壁   不 作 世间 音    
弄 晴天 气半 昏明   春思 不如 诗思 新   芳草 斜阳 王谢燕   落花流水 晋 秦人   百年 台榭 几杯酒   一片 笙歌 九 陌尘   可笑 游蜂 贪 酿蜜   引渠 儿辈口 生津    
白 了 江梅 柳 又 青   游丝 千尺 网 红尘   鹁 鸠 夫妇 孤 村雨   杜宇 君臣 故国 春   客里易 添 芳草 思   樽 前 谁 是 去年 人   桃花源 上空 流水   安 得 渔郎 一 问津    
夕阳 门巷 静 无尘   茶灶 烟凝碧 树阴   千尺 游丝 萦远思   一声 幽鸟伴 孤吟   落红 庭院 春 多少   新绿 池塘 水浅 深   每向静 中观 物态   荣枯 过眼 不 关心    
春来 无处 不 繁华   岂独 公侯 富贵 家   青镜 照眉 地上 柳   碧纱 映目 雾 中花   贫 谁 知己 燕 相识   闲不求 官蜂 自卫   惟有 东风 无 厚薄   年 年 芳草 满 天涯    
兴来 无 远近   吾 得 及 春游   江月 谁 人影   山光落 钓舟   树交花 两色   石 横水 分流   天外 猿啼 处   数峰 生暮愁    
松 边庭 户竹边 窗   归卧 故山云 半床   蕙 帐夜 寒眠鹤醒   芸 签 日暖 蠹鱼 香   读书 喜汝眼 如 月   涉世 嗟予 鬓 欲 霜   莫道 文章 真小技   今人 当 与 古 争长    
团扇 初分 月桂 芳   单衣 乍 试雪罗香   新荷 只 似 世情 薄   飞絮 不如 归兴忙   梅润 图书 晨雨 暝   棋声 庭院 午 风凉   日 来 竹报平安 否   试向 平泉 问 赞皇    
渊 明令 彭泽   自谓 归来 好   外物 一无累   刚 被 菊花 恼   东篱 兴 悠然   一醉舒 怀抱   陶没 已 千载   爱菊人 何少   谁 能 轻 富贵   高蹈 一世 表   种菊学 渊明   此意何 矫 矫   栽培 春雨 中   不 待 秋风 老   南山 无 古今   世事 何时 了   先生 笑 不言   杜门 方 却 扫    
行约 青帘共一 樽   牧童 遥指 杏花村   如今 只有 花 含笑   悍吏 催租 夜 打门    
几 人学 道 得 成仙   兄弟 俱仙 世所难   白石 不 随秋草烂   赤松 长锁 暮云 寒   月涵 古井 一泓 碧   云护 空山 半粒 丹   我 欲 乘风 蜕凡骨   愿 随鸡犬事 刘安    
呜呼 有生 初   蠢蠢 不知 几   血气 均 有 欲   扰扰 靡 穷 已   伯益烈 山泽   庭氏 挟 弓 矢   驱除 或 未尽   遗类 复纷 靡   岂 惟 枭 鸟恶   亦 有 伯劳 氏   琐琐 至 微物   凶悖 乃 如此   不思 天壤 间   万物 虽 异类   子之于 父母   恩爱 均 一理   卵翼 哺尔成   胡为 遽 忘义   昔闻 乌 反哺   羔羊 能 跪 乳   蜂蚁识 君臣   豺狼 知 父子   寄语 当 世人   为此 勿 为 彼    
游鱼 闻 饵 香   宁悟 钩 入口   不忍 一朝 饥   竟落 渔人 手   捕雉 必以 媒   相呼 欣得 偶   失身 罗网 中   乃为 媒所诱   嗟 哉 二物微   智 不料 其后   飞潜 一失 所   虽悔 复何 咎   矧 为 物之灵   而 不慎 所守   饥渴 能害 心   交游 多 卖友    
世以 燔 经咎 李斯   斯文 兴丧 岂 关渠   楚人 未烈 咸阳 火   秦府 犹存 博士 书   吾 道 不 随 灰烬 冷   残烟 空锁 帝王 居   独 嗟 先入 收 图籍   刀笔 区区 计亦疏    
秦亡 四 海角 群雄   三尺 胡然 起沛丰   首录 酂 侯忘纪信   不 诛 项伯戮 丁公   亲而 寡助 宁非 叛   国尔忘 身始 是 忠   尝罚 于斯庸 未 当   终然 击柱 或 争功    
汉楚 兴亡 事 已休   至今 堪叹 亦 堪 羞   郑君 不肯 更名 籍   项伯 胡为 赐姓 刘   寡助 固知 亲亦叛   孤忠忍 以主为 雠   人 臣 贵在 明大义   勿 为 身谋为 国谋    
今来古往 一 封疆   虎斗龙争 几 帝王   百二山河 秦地险   八千 子弟 楚天亡   朝廷 有道 自多助   仁义 行师 岂恃强   往事 废兴 何处 问   寒烟 衰草 满 斜阳    
莫言 世事 只 如棋   千载 是非 人共知   吾 道 废兴时 否泰   人才 进退 国 安危   诗书 未火 秦犹在   党锢 无钩 汉亦衰   覆辙 相寻多 不悟   抚编 太息 此 何时    
志士 匡君 贵善谋   古来 直笔 有 春秋   孔明 扶汉何 吞 蜀   仁杰 兴唐 乃 死 周   成败 由人天 不管   功名 遗恨 水空流   柬之未 相 姜维 将   二子宁 无 身后 忧    
昔君 坐 谈 诗   古音 振宫商   昔 我 起 舞剑   三尺 星斗 光   我剑何 慷慨   君诗何 老苍   感此 一笑 叹   徒成 九 回肠   久别 忽 想见   岁月 惊 惶惶   岂 无 平生 友   对面 险 太行   知心 今几人   况复天 一方   安得 飞霞 佩   共 挹 天瓢 浆   道义 有 真乐   何必 甘 膏梁   临行 劝 我 酒   我 饮 不尽 觞   一饮 情易 阑   再 饮情 更长   斜阳 重 回首   烟水 空 苍茫    
榴花 灼烁 露初 乾   乍试 香罗 怯晓寒   自古 独醒 多 见 忌   与 君 一醉 笑 相看   无邪 安用 艾悬户   徇俗 聊 将 黍 饤 盘   千载 沉湘呼 不起   至今 遗恨 楚江 干   涛 头 洒泪 眼难 乾   鱼腹 沉冤 骨未寒   楚些 一章 招莫返   曹碑 八字 好 难看   水流 不尽 湘江 恨   俗 奠空 陈苹藻 盘   我 亦 逢时 增 感慨   刢 然 忠孝 孰能 干    
顽云 怙势 吞 烛龙   一夜 老尽江 上峰   骖 鸾 驾鹤 下瑶 阙   羽衣 森列 飞行 空   玉 蚢 夭矫 振 鳞甲   猎猎 怒战 谁 争锋   银河 剪刻 纷弄巧   姑射 缥缈 来 无踪   半开 半 落花 绕树   无根无蒂 絮 因风   造物 幻出 不可 测   万变 归 我 一慨 中   重裘 何富   负薪 何穷   烹茶 何俭   饮羔 何丰   天意 茫茫 无 问处   人事 悠悠 定 何许   丰年 固知 雪 可喜   贫民 不以 雪 为 瑞   安得 见 晛 消凝阴   寒崖 草木 皆 生春    
细路 如蛇盘   山根 复 山巅   振衣 上千 仞   顿觉 天地 宽   四山朗 开豁   斜阳 淡 平川   溪 浅 不可 舟   桥断 衣 可 搴   依依 桑柘村   翳 翳 井里 烟   老翁 古柳枢   扶杖 白垂肩   问途入 深巷   蒲柳 隐败垣   忽得 幽 人居   一室 静且 安   中有 插架 书   外有 负 郭田   种 秫 可 酿酒   枕书 时醉眠   自言 居家 好   笑 我 行路难   欲 分清 溪尾   着 我 屋数 椽   踏月 两相过   亦 足陶 情欢   子 虽 爱 我 厚   我亦愧子 言   天涯 倦 游客   岂不怀 故山   抱薪 煮 白石   岸巾 曝晴檐   兴来 或 杖 履   松阴 弄潺 湲   如此 岂不乐   胡为 复 盘桓   泠然 御风 去   月 暮 孤云寒    
厥 初 开 陃 浩 难 名   帝降 而 王绪 可 寻   百代 相因 三代 礼   七弦何 似 五弦琴   时逢 否泰有 消长   道 在 乾坤 无 古今   所以 孟轲 生 战国   欲 承三圣正 人心    
愚公 欲 移山   精卫 欲 填海   嗟乎 智力 穷   山海 元不改   春秋 更 战国   仁义 日 荒怠   近 趋管 晏功   远受 仪秦 诒   杨墨骋 邪说   申韩祸 无罪   孔孟 生 其间   迂阔 谁 复采   群嚣 竞 纷纭   智力 几百倍   山崩 海可竭   吾 道 固长 在    
卫人 将 授甲   鹤有 乘轩 宠   爱人 不如 禽   士固 不 为 用   唐人 竞朝梁   怒 杀 孙 供奉   兽 犹知 有君   人 胡 不愧 悚    
吴起 为鲁将   杀 妻殊 不仁   乐羊伐 中山   食子 太 无情   功名 苟 为重   骨肉 无乃轻   以此 谋 富贵   何如 甘贱 贫   沛丰 三尺 剑   抵掌 收楚 秦   未央 玉 卮 寿   以功 骄 父兄   惜 哉 一 杯酒   终愧 一杯 羹    
晋人 杀鸣 犊   孔子 不 渡河   河之水 洋洋   临流 一长 歌   岂无舟 与 楫   所惧 蛟 与 鼍   蛟 鼍 任 险怪   不度 如 我何   黄鹄 一远举   奚忧婴 网罗    
鹰犬 饱梁 肉   饥人厌 粥 糜   墙屋 被 文绣   民有 号 寒儿   禽兽 食人食   土木 衣人衣   俗偷 或 过侈   民穷易 为 非   君子 固有 守   岂 若 世所为   富贵 苟可得   贫贱 终莫移    
吕氏 强梁 刘氏危   宫中 枕 卧复 谁知   酿成 外戚 中官 祸   兴汉 已 开亡汉基    
村 南村 北麦花 老   姑恶 声声 啼 不了   有 姑不养 反怨姑   至今 为尔 伤风 教   噫   君 虽 不仁臣 当忠   父 虽 不 慈子 当孝    
老梅 半树 倚 枯 槎   路入 湖心 第 几家   水月 荒凉 谁 复问   游人 多只 看 荷花    
流落天涯 偶 失群   森列 群仙下 藐姑   玉骨 轻匀 铅粉 面   霜 纨 薄 衬素 罗 襦   两般 谁 识花 开谢   一色 中分 香 有无   底事 阳春 藏 不得   凝阴 消尽转 清癯    
故家 有 乔木   众 鸟巢 其枝   纷然 各卵育   自 啄 还 自飞   谁 欤 恣 残忍   缘木登 其危   毁室 取尔子   杀戮 轻如嬉   漂摇 风雨 中   巢破 不复支   破 者 尚可 完   死者 终无归   自谓 翔 后集   倔乃失 所 依   胡不舍 之 去   远择 高林栖   主人 不 我 爱   舍此 复何 之   哀 哀鸣 向天   路远天 不知   吾 闻重 太息   事 莫大 于斯   弱肉 强之食   扰扰 今 何时   人生 且 未保   尔 死 谁 复悲   寄言民 父母   赤子 方 流离    
漫漫 夜气 万山 深   风露 高寒 天宇 清   檐 月 窥 人 惊 白发   炉烟 凝 坐悟 黄庭   挑灯 看剑心 犹壮   欹 枕 听 泉眼 独醒   毁誉 不公 随 好恶   试观 陆羽 煮茶 经    
心非 禅代 荀文若   目识 奸雄 许子 将   身苟 未亡 终 篡汉   不知 何 德比 文王    
群蜂 割据 作 生涯   户牖 新开蜜 酿花   汉 世侯 王自分国   秦民 父子 各 当家   尊卑 两尽 君臣 义   朝夕 争趋 南北 衙   因感途 人本 兄弟   无知 微物亦何 嗟    
子居 金华 山之东   我居 金华 山之西   东西 相望 二百里   半面 未识心 相知   扳条 采荣 远莫致   梦中 往往 或 见 之   子持 一卷 易   我 携 一篇 诗   此诗 此易 世不识   与 子共作 千年 期   前乎 千载 事 已 矣   后乎 千载 谁 是非   握手 论 心语 未了   松风 万壑 寒生衣   山 深梦断 不可 觅   落花 耿耿 寒梅 枝   起视 金华 万 山顶   惟有 白云 来 去 飞    
周求 莘女 终亡 纣   越献 西施 竟灭 吴   马上 琵琶 徒自恨   不思 强汉弱 匈奴    
翩翩 水鸟 自 沉浮   红 蓼 黄芦 两岸 秋   隔水 人家 一 犬吠   斜阳 篱落 有 渔舟    
雁落 芦花 洲 外洲   半川斜 日独 凭楼   笛声 何处 雁 惊起   点破 清江 一片 秋    
鹑 结为 衣 鹬 作冠   采芝 何处 问商颜   兴亡 眼欲 窥 千古   俯仰 心 无愧 两间   客路 西风 新 白发   野花 啼鸟 旧 青山   日高 浓睡 平川 屋   安用 鸡鸣 度远关    
瓢空饭 落埃   陋巷 一 颜回   月 坐 人醉醒   风眠户 阖 开   搜奇屐 穿 雪   习懒砚生 苔   旧菊今 存否   长歌 归去来    
人生 渺如 寄   天地 一 蘧 庐   无酒 喜 留客   有钱 多买书   敲冰时 煮茗   踏雨晚 挑蔬   抱道 空忧世   年 今 四十余    
群栖 平沙 雁   有警 奴辄鸣   鸣多谓 奴妄   哀嗷 堕 弓 砫   甡 甡 中林鹿   以媒 诱其群   相 呼入 网罟   鹿死媒 独生   骨肉 不 相信   效忠 况 他人   轻言 托 心腹   卖友 终不仁   君子 能 审友   四海 皆 弟兄    
冰壶 碾破 一轮 秋   极吸 长鲸笔 挽牛   大地 山河 明色界   九天 宫阙 耀 琼楼   香浮 蟾桂 今犹古   曲 按 霓裳 乐易愁   四海 青光 无不 照   何须 天柱 一峰 游    
春草 秋 更 绿   能得 几时 好   人生 非 金石   坐愁 红颜 老   振衣千仞 冈   木 落雁 飞早   无 营地 转幽   遂动 自 纷扰   时哉 不 我 与   全身 以为 宝   不是 傲 当时   用拙 存吾道    
风雪 骑驴 穷 郑五   良史 武陵 忝 厥 祖   文章 千古 推贺白   余子碌碌 何 足数   西风 客路 一 相逢   笑 睨 平芜 共 怀古   神游 千载 渺襟期   不 学时 妆 竞媚妩   翩然 一鹗 迅秋空   纵横 健笔凌 鹦鹉   愧 我 栖栖一 钓翁   胯下 宁甘 少年 侮   两鬓 风霜 飒短 褐   把酒 长歌 话 愁苦   君 留不住 我 亦 归   枫林 叶落 津头 鼓   剑光 错落 耿 青灯   夜半 闻鸡 与 君舞   几回 欲 寄别 后 书   雁飞 不过 衡阳 浦   树阴 黯 黯 江东 云   柳色 依依 渭城 雨   人生 相会 不可 期   去 住 真 如萍 散聚   我 在 金 华北 山北   茅屋 三间 云一坞   君 在 瀔 江西 港西   种 秫 有 田瓜 有 圃   我 不能 往君 不来   凄凄 风雨 谁 为主   何当共作 子长 游   南浮 沅 湘北 齐鲁   不然 赤壁 吊 东坡   高攀 栖鹘 登 蚢 虎   放浪形骸 期 汗漫   霁月 一襟 春万宇   逍遥 容 与 澹 忘 归   弭 节 江 舦 采 芳 杜   狂吟 曾点 舞雩 风   一笑 渠侬 行凉踽    
明月照 高楼   永夜 不 阖 扉   盈盈 楼上 女   耿耿 如 相依   岁月 忽 已 晚   草木 变芬菲   扳条 折 其荣   风流 付枕 帏   蹇 修时 不存   悠悠 谁 与 归   仰视 浮云 驰   俯见 月 在 衣   置书 怀袖 中   有 约 吾 敢 违   愿 寄 双飞燕   为 我 西北 飞    
傲睨 群雄 百战 来   独全 高节 老蒿 莱   三公 不任 云台 将   物色 何须 及 钓台    
钱 唐 一剑 倚 霜寒   万水千山 蜀道难   瓶钵 生涯 何处 在   秋风 松子 落 诗坛    
顽云拨 不开   阴风 挟 严威   大雪 止复作   细民 已嘘 嘻   人 言 丰年 瑞   可乐 有 反悲   频年 岂 无雪   雪少寒 不知   谁 为 御寒 计   茅屋 曝晴曦   今年 雪 大作   始信 贫无衣   地炉 燎湿薪   僵坐 缩如龟   年 丰固 可乐   一饱远 莫期   但 忧 今日 寒   未虑 明年 饥   岂知 纨绔 子   重裘 拥柔 肌   绣阁 蔼 春风   金帐 环 蛾眉   惟恨 雪 不 多   低唱 饮 羔儿   且 尽 一己 欢   宁为尔民思   尔民 毋子 苦   会 有 年 丰时   鸡豚 燕同社   玉粒 香浮 炊   一饱 有余 乐   八珍 亦 奚为   寄语 纨绔 子   此意知 不知    
不写 桃符 换 旧诗   辛盘 竹 爆付 儿 嬉   山深 未见 新 年历   只记 梅花 春早 迟    
有 诗 可以 吟   何必 拟 李陵   有酒 可以 酌   何必 慕伯伦   自吟复 自酌   一笑 睨 白云   卷舒 见吾道   聚散 亦 世情   老 我 一 茅屋   萧萧 山下 村   种瓜 有 余地   吾 亦 安吾贫   兴来 即 杖 屦   孤往 无 与 朋   晨出 未启户   暮 归 或 扣门   翛 然脱 尘鞅   无怀 与 大庭   所以 轩冕贵   不 移 丘壑 心   此意 谁 独识   千载 一 渊明   渊明 不复作   视此 壁上 琴    
抛却 羊 裘入 汉庭   偶然 偃卧 两 忘形   先生 无处 可 伸足   太史 何烦 奏 客星    
苍梧 之 南湘 水头   烟波 逐客 增离 忧   重瞳 孤坟 閟 白日   双娥 贞佩摇 清秋   江空夜 开鬼 对泣   泣 罢 仍 为 鼓瑶瑟   瑟声 渐 杳 江声 长   丹枫 坠影 天霜白   临江 被 发招 帝魂   拔剑 欲断 东流 奔   东流 无穷 帝不返   呜呼 薄俗 无由敦    
久 客秋 又 晚   思家 梦 屡 惊   空阶 闻 叶落   隔树见 灯明   亲老 贫常健   儿痴学 未成   凄凉 今夜 月   照 我 故乡情    
之子 词场 无敌手   骑麟 翳 凤集 北斗   藉 藉 人间 月旦评   滔滔 笔下 风涛 吼   方抟 扶摇 九万里   可速 则 速久 则 久   文章 何止 拟 相如   政事 亦 堪 修冉 有   回首 落日 烟尘 昏   满眼 风寒 沙石 走   老天 应未丧 斯文   君子 固宜 知所守   刀以 铦 而 缺   砚 以 钝 而 寿   名高多谤 毁   女妒 无妍 丑   乃知 明哲 可 保身   安用 嚅 唲 浪 开口   悠然 一笑 对 南山   壁上 有琴 樽 有 酒    
金华 山巅 一 挥手   俯视 尘寰 仰 星斗   闲云 满地 白鹤 飞   积雪 暗天 苍兕 吼   北山 周回 七百里   名著 洞天 非 不久   世人 未识 山中 乐   问 我 山中 何 所有   旧传 叱 石化 羊眠   亦 有 耕田 驱鹿 走   大士 浴 缾 今 尚 在   孝 标书 堂 谁 与 守   翩然 东访 赤松 子   何须 辟谷 能 延寿   出门 一笑 天地 宽   龊 龊 徒 为 儿女 丑   君不见 东坡 游 赤壁   东望 武昌 西夏 口   江山 风月 两 依然   谁 能 与 客携鱼 酒    
茅檐 日暖 卧寒林   过午 老翁 鼾睡 声   扰扰 红尘 山下 路   晓霜 残月 有人 行