君登 青云 去   予望 青山 归   云山 从此 别   泪湿 薜萝 衣    
夕 曛 山照 灭   送客 出 柴门   惆怅 野中 别   殷勤 岐路 言   茂林 予偃息   乔木 尔飞 翻   无使 谷风 诮   须 令友 道存    
异俗 非 乡俗   新年 改故 年   蓟门 看 火树   疑是 烛龙 燃    
十五 彩衣 年   承欢 慈母 前   孝廉 因 岁贡   怀橘 向 秦川   四座 推 文举   中郎 许仲宣   泛舟 江上 别   谁 不仰 神仙    
游人 武陵 去   宝剑 直 千金   分手 脱 相赠   平生 一片 心    
田家 春事起   丁壮 就 东陂   殷殷 雷声 作   森森 雨足 垂   海虹 晴始 见   河柳 润 初移   予 意在 耕凿   因君 问 土宜    
才 有 幕 中士   宁无 塞上 勋   汉兵 将 灭 虏   王 粲始 从军   旌 旆 边庭 去   山川 地脉 分   平生 一 匕首   感激 赠 夫君    
闻君 驰彩 骑   躞 蹀 指南 荆   为 结潘 杨好   言过 鄢 郢 城   摽 梅诗 有 赠   羔雁 礼将行   今夜 神仙 女   应来 感梦情    
寂寂 竟何 待   朝朝空 自归   欲 寻 芳草 去   惜 与 故人 违   当路 谁 相假   知音 世所稀   只 应守 索寞   还 掩 故园 扉    
碧溪常共赏   朱邸 忽 迁荣   豫有 相思 意   闻君琴 上声    
我家 南 渡头   惯习 野人 舟   日夕 弄清 浅   林 湍 逆 上流   山河 据 形胜   天地生 豪酋   君 意在 利往   知音 期自 投    
兄弟 游 吴国   庭闱 恋楚关   已多 新岁 感   更饯 白眉 还   归泛 西 江水   离 筵 北固山   乡园 欲 有 赠   梅柳著 先攀    
日暮 田家 远   山中 勿 久 淹   归人须 早 去   稚子 望 陶潜    
上 国 山河 列   贤王 邸 第开   故人 分职 去   潘令 宠行 来   冠盖 趋梁苑   江湘 失楚材   豫愁 轩 骑动   宾客 散池 台    
行乏 憩予 驾   依然 见汝坟   洛川 方罢雪   嵩嶂 有 残云   曳曳 半空 里   明明 五色 分   聊题 一时 兴   因寄卢征 君    
林园 虽少事   幽 独自 多违   向夕 开帘 坐   庭阴落 景微   鸟过 烟树 宿   萤 傍水 轩飞   感念 同怀子   京华 去 不 归    
木 落雁 南度   北风 江上 寒   我家 襄 水上   遥隔楚 云端   乡泪 客中 尽   孤帆 天际 看   迷津 欲 有 问   平海夕 漫漫    
朝来 登陟处   不 似 艳阳 时   异县殊 风物   羁怀多 所思   剪花 惊岁 早   看柳讶 春迟   未有 南飞雁   裁书 欲 寄 谁    
向夕槐 烟起   葱茏 池馆 曛   客中 无偶 坐   关外 惜 离群   烛至 萤光 灭   荷枯 雨滴 闻   永怀芸 阁友   寂寞 滞扬云    
去 国似 如 昨   倏然 经杪秋   岘 山 不 可见   风景 令人 愁   谁 采 篱下 菊   应闲池 上楼   宜城 多 美酒   归 与 葛强 游    
海上 求仙 客   三山 望 几时   焚香 宿 华顶   裛 露采 灵芝   屡蹑莓 苔 滑   将 寻 汗漫 期   倘因 松子 去   长 与 世人 辞    
犯霜 驱晓驾   数里 见 唐城   旅馆 归心 逼   荒村 客思盈   访人 留后 信   策 蹇 赴 前程   欲识 离魂断   长空 听雁声    
养疾衡 檐下   由 来 浩气 真   五行 将 禁火   十步 任寻春   致敬 惟 桑梓   邀欢 即 主人   回看 后 凋色   青翠 有松筠    
弊庐 在 郭外   素产惟 田园   左右 林野旷   不闻 朝市 喧   钓竿 垂北涧   樵唱入 南轩   书取 幽栖事   将 寻静者 论    
岘 首风 湍急   云帆 若 鸟 飞   凭轩 试一问   张翰欲来 归    
久 废 南山 田   叨 陪 东阁 贤   欲 随平子 去   犹未献 甘泉   枕籍 琴书 满   褰 帷远 岫 连   我来 如 昨日   庭树 忽鸣 蝉   促织 惊寒女   秋风 感 长年   授衣 当 九月   无褐竟 谁 怜    
士有 不得志   栖栖 吴楚 间   广陵 相遇 罢   彭蠡 泛舟 还   樯 出 江中 树   波连 海上 山   风帆 明日 远   何处 更 追 攀    
献策 金门 去   承欢 彩服 违   以 吾 一日 长   念尔 聚星 稀   昏定 须 温席   寒多 未 授衣   桂枝 如 已 擢   早 逐雁南飞    
白日 既云 暮   朱颜 亦 已 酡   画堂 初点 烛   金 幌 半垂罗   长袖 平阳 曲   新声 子夜 歌   从来 惯 留客   兹夕 为 谁 多    
侧 听 弦歌 宰   文书 游夏徒   故园 欣赏 竹   为 邑 幸来 苏   华省 曾 联事   仙舟复 与 俱   欲知 临泛 久   荷露渐 成珠    
四海 重然诺   吾 尝闻 白眉   秦城 游 侠客   相 得 半酣 时    
异县 天隅僻   孤帆 海畔 过   往来 乡信断   留滞 客情 多   腊月 闻雷震   东风 感岁 和   蛰虫 惊户 穴   巢鹊 眄 庭柯   徒 对芳 尊酒   其如伏 枕何   归屿理 舟楫   江海 正无波    
赣石 三百里   沿洄千嶂 间   沸声常 活活   洊 势 亦 潺潺   跳沫 鱼龙 沸   垂藤猿 狖 攀   榜人苦 奔峭   而 我 忘险 艰   放溜情 弥 惬   登舻 目自闲   暝 帆 何处 宿   遥指 落星湾    
导漾 自 嶓 冢   东流 为 汉川   维桑君 有意   解缆 我 开筵   云雨 从兹别   林端意 渺然   尺书 能 不吝   时望 鲤鱼 传    
异县 非吾土   连山 尽绿篁   平田出 郭少   盘坂入 云长   万壑 归 於 汉   千峰 划彼苍   猿声 乱楚峡   人语 带巴乡   石上 攒椒树   藤间 缀 蜜房   雪 馀 春 未 暖   岚 解昼 初阳   征马 疲 登顿   归帆 爱 渺茫   坐欣 沿溜下   信宿 见维桑    
奉使 推能者   勤王 不 暂闲   观风 随 按察   乘骑 度 荆关   送别 登 何处   开筵 旧 岘 山   征轩 明日 远   空望 郢门间    
漾舟 寻水 便   因访 故人 居   落日 清川 里   谁 言 独羡鱼   石潭 窥 洞彻   沙岸 历纡徐   竹屿 见 垂钓   茅斋闻 读书   款言 忘景夕   清兴属 凉初   回 也 一瓢 饮   贤哉常 晏 如    
邑 有 弦歌 宰   翔 鸾 狎 野鸥   眷言华省 旧   暂拂海 池游   郁岛 藏 深竹   前溪 对 舞楼   更闻书 即 事   云物 是 清秋    
甲第 开金 穴   荣期乐 自多   枥 嘶 支遁 马   池养 右军 鹅   竹引 携琴入   花 邀载 酒过   山公来 取醉   时唱接 篱歌    
言避 一时 暑   池亭 五月 开   喜逢 金马 客   同饮 玉人杯   舞鹤 乘轩 至   游鱼 拥钓来   座 中殊 未起   箫管 莫相 催    
林卧 愁春尽   开轩览 物华   忽逢 青鸟 使   邀入 赤松 家   丹灶 初 开火   仙桃 正 落花   童颜 若 可 驻   何惜 醉 流霞    
瑞雪 初 盈尺   寒宵始 半 更   列筵 邀酒伴   刻烛 限诗成   香炭 金炉 暖   娇弦玉 指清   醉来 方欲卧   不觉 晓 鸡鸣    
绮席 铺兰 杜   珠盘 折 芰 荷   故园 留不住   应是 恋 弦歌    
停午 闻山钟   起行 散愁 疾   寻林 采芝 去   转谷 松翠密   傍见 精舍 开   长廊 饭僧 毕   石渠 流 雪水   金子 耀霜橘   竹 房思 旧游   过憩 终永日   入洞 窥 石髓   傍崖采 蜂蜜   日暮 辞远公   虎溪 相送 出    
西塞 沿江 岛   南陵 问驿楼   湖 平津 济阔   风止 客帆收   去 去 怀前 浦   茫茫 泛夕流   石逢 罗刹 碍   山泊 敬亭 幽   火识梅 根冶   烟迷 杨叶洲   离家 复水宿   相伴 赖 沙鸥    
吾友 太 乙子   餐霞 卧 赤城   欲 寻 华顶 去   不惮 恶溪名   歇马 凭云宿   扬帆 截海行   高高 翠微 里   遥见 石梁 横    
清旦 江天 迥   凉风 西北 吹   白云 向 吴会   征帆 亦 相随   想到 耶溪 日   应 探禹 穴奇   仙书 倘相示   予在 此山陲    
水国 无 边际   舟行 共 使 风   羡君 从此 去   朝夕 见 乡 中   予 亦 离家 久   南归 恨 不同   音书 若 有 问   江上 会 相逢    
男儿 一片 气   何必 五车 书   好勇 方过 我   多才 便 起予   运筹 将 入幕   养拙 就 闲居   正 待 功名 遂   从君继 两疏    
桃花 春水 涨   之子 忽 乘流   岘 首辞 蛟浦   江中 问鹤楼   赠君 青竹 杖   送尔白 蘋洲   应是 神仙 子   相期 汗 漫游    
秋入 诗人 意   巴歌 和 者 稀   泛湖 同逸旅   吟会 是 思归   白 简徒 推荐   沧洲 已 拂衣   杳冥云外 去   谁 不 羡鸿飞    
公子 恋庭闱   劳歌 涉海 涯   水乘 舟楫 去   亲望 老莱归   斜日 催 乌鸟   清江 照 彩衣   平生 急难 意   遥仰 鶺鴒 飞    
片玉来 夸楚   治中作 主人   江山 增 润色   词赋 动 阳春   别馆 当虚敞   离情 任吐伸   因声 两京旧   谁念 卧漳滨    
西 上游 江西   临流 恨 解携   千山 叠成 嶂   万 水泻 为溪   石浅流 难溯   藤长 险易 跻   谁怜 问津 者   岁 晏此 中迷    
早闻 牛 渚 咏   今见 鶺鴒 心   羽翼 嗟 零落   悲鸣 别 故林   苍梧 白云 远   烟水 洞庭 深   万里 独 飞去   南风 迟尔音    
贵贱 平生 隔   轩车 是 日来   青阳 一 觏 止   云路 豁然 开   祖 道 衣冠 列   分亭 驿 骑 催   方期 九日 聚   还 待 二星 回    
水楼 一登眺   半出 青林高   帟 幕 英 僚 敞   芳 筵下 客叨   山藏伯禹 穴   城压伍 胥涛   今日 观溟 涨   垂纶学 钓 鳌    
人事 有 代谢   往来 成 古今   江山 留 胜迹   我辈 复 登临   水落 鱼梁 浅   天寒 梦泽深   羊公碑 字 在   读 罢泪 沾襟    
世业 传 珪 组   江城 佐 股肱   高斋征 学问   虚薄滥 先登   讲论 陪 诸子   文章 得 旧朋   士元 多 赏激   衰病 恨 无能    
旧国 余归楚   新年 子 北征   挂帆愁 海路   分手 恋朋情   日夕 故园 意   汀洲 春草 生   何时 一 杯酒   重与 季鹰 倾    
吾 道 昧 所适   驱车 还 向东   主人 开旧馆   留客 醉 新丰   树绕 温泉 绿   尘遮晚 日 红   拂衣 从此 去   高步 蹑华嵩    
何幸 遇 休明   观光 来 上京   相逢 武陵 客   独送 豫章 行   随牒 牵 黄绶   离群 会 墨卿   江南 佳丽 地   山水 旧难名    
南国 辛 居士   言归旧 竹林   未逢 调鼎用   徒有济川心   予亦忘 机者   田园 在 汉阴   因君 故乡 去   遥寄 式微 吟    
惜尔怀 其宝   迷邦倦 客游   江山 历全楚   河洛 越成 周   道路 疲 千里   乡园 老一丘   知君命 不偶   同病 亦 同忧    
楚关 望 秦国   相去 千里 馀   州 县 勤王 事   山河 转使 车   祖筵 江上 列   离恨 别前 书   愿及芳 年 赏   娇莺 二月 初    
当昔 襄阳 雄盛时   山公常醉 习家池   池边 钓女 日 相随   妆成 照影 竞来 窥   澄波 澹 澹 芙蓉 发   绿岸 毵 毵 杨柳 垂   一朝 物变 人 亦非   四面 荒凉 人径 稀   意气 豪华 何处 在   空 馀 草露 湿罗衣   此地 朝来 饯行 者   翻向此 中牧征 马   征马分 飞 日渐 斜   见此 空为 人 所 嗟   殷勤 为访 桃源路   予 亦 归来 松子 家    
太虚 生 月晕   舟子 知天风   挂席候 明发   眇 漫 平湖 中   中流 见 匡 阜   势压 九江 雄   黤 黕 容 霁色   峥嵘 当晓空   香炉 初上 日   瀑布 喷成虹   久 欲 追 尚子   况兹 怀远 公   我来 限于 役   未暇息 微躬   淮海 途将 半   星霜岁 欲 穷   寄言岩 栖者   毕趣 当来 同    
阮籍 推名 饮   清风 满 竹林   半酣 下 衫袖   拂拭 龙唇琴   一杯 弹 一曲   不觉 夕阳 沉   予 意在 山水   闻之谐 夙心    
妾 有 盘龙 镜   清光常 昼发   自从 生 尘埃   有若雾 中 月   愁来试 取照   坐叹生 白发   寄语 边塞 人   如何 久 离别    
清晓因 兴来   乘流 越江 岘   沙禽 近方识   浦树 遥莫辨   渐至 鹿门山   山明 翠微 浅   岩潭 多 屈曲   舟楫 屡 回转   昔闻 庞德公   采药 遂 不返   金涧 饵 芝 朮   石床 卧 苔藓   纷吾感 耆旧   结揽事 攀践   隐迹 今 尚存   高风邈 已远   白云 何时 去   丹桂 空 偃 蹇   探讨 意未穷   回艇 夕阳 晚    
明发览 群物   万木何 阴森   凝霜 渐渐 水   庭橘 似 悬金   女伴 争攀 摘   摘窥碍 叶深   并生 怜共蒂   相示 感 同心   骨刺 红罗 被   香 黏翠羽 簪   擎来 玉盘 里   全胜 在 幽林    
园中 有 早梅   年例 犯寒开   少妇 曾 攀折   将 归 插 镜台   犹言 看 不足   更 欲 剪刀 裁    
荆吴 相接 水为 乡   君去 春江 正淼茫   日暮 征帆 何处 泊   天涯 一 望断 人肠    
昔时 风景 登临 地   今日 衣冠 送别 筵   醉 坐 自倾 彭泽 酒   思归 长望 白云 天   洞庭 一叶 惊秋早   濩 落空 嗟滞 江岛   寄语 朝廷 当 世人   何时 重见 长安 道    
山水 观 形胜   襄阳 美会稽   最高 唯望 楚   曾 未 一攀 跻   石壁 疑 削成   众山 比 全低   晴明 试登陟   目极 无 端倪   云梦 掌中 小   武陵 花处 迷   暝 还 归 骑下   萝月映 深溪    
昔登江 上 黄鹤楼   遥爱 江中 鹦鹉 洲   洲势 逶迤 绕碧流   鸳鸯 鸂 鶒 满 滩头   滩头 日落 沙碛长   金沙 熠熠 动飙 光   舟人 牵锦缆   浣 女 结罗裳   月明 全见 芦花 白   风起 遥闻 杜若香   君行 采采 莫 相忘    
君不见 巫山 神女 作 行云   霏 红沓翠晓氛 氲   婵娟 流入 楚王 梦   倏忽 还 随零雨分   空中 飞去 复 飞来   朝朝暮暮 下 阳台   愁君此 去 为 仙尉   便 逐行 云去 不回    
微云 淡 河汉   疏 雨滴 梧桐   逐逐 怀良驭   萧萧 顾乐鸣    
山头 禅室 挂 僧衣   窗外 无人 水鸟 飞   黄昏 半在 下 山路   却 听泉 声恋 翠微    
不觉 初 秋夜 渐长   清风 习习 重 凄凉   炎炎 暑退 茅斋静   阶下 丛莎有 露光    
西山 多奇状   秀出 倚 前 楹   停午 收彩翠   夕阳 照 分明   吾师 住 其下   禅 坐证 无生   结庐 就 嵌 窟   剪 苕 通往 行   谈空 对 樵 叟   授法 与 山精   日暮 方 辞去   田园 归冶城    
帝里重 清明   人心 自 愁思   车 声 上路 合   柳色 东城 翠   花 落草 齐生   莺 飞蝶 双戏   空堂 坐 相忆   酌茗 聊代醉    
伏 枕 旧游 旷   笙簧 劳梦思   平生 重 交结   迨 此 令人 疑   冰室 无 暖气   炎云空 赫曦   隙驹 不暂 驻   日 听 凉 蝉 悲   壮图 哀未立   斑白 恨吾衰   夫子 自南楚   缅怀 嵩汝期   顾予 衡茅下   兼致 禀 物资   脱分 趋庭礼   殷勤 伐木 诗   脱君车 前鞅   设 我 园中 葵   斗酒须 寒兴   明朝 难 重持    
我行 滞宛许   日夕 望京 豫   旷野 莽 茫茫   乡山 在 何处   孤烟 村际起   归雁 天边 去   积雪 覆平皋   饥鹰 捉 寒兔   少年 弄 文墨   属意 在 章句   十上耻 还家   裴回守 归路    
仲尼 既云 殁   余 亦 浮于 海   昏见 斗柄 回   方知 岁星 改   虚舟 任所适   垂钓 非 有待   为 问 乘 槎 人   沧洲复 谁 在    
予奉 垂堂 诫   千金 非所轻   为 多 山水 乐   频作 泛舟 行   五岳 追向子   三湘 吊屈平   湖经 洞庭 阔   江入 新安 清   复闻 严陵濑   乃 在 兹 湍路   叠障 数百里   沿洄非 一趣   彩翠 相氛 氲   别流乱 奔注   钓矶平 可 坐   苔 磴 滑 难步   猿 饮 石下 潭   鸟 还 日边 树   观奇 恨 来 晚   倚 棹 惜 将 暮   挥手 弄潺 湲   从兹 洗尘 虑    
东旭早 光芒   渚 禽 已 惊 聒   卧闻 渔 浦口   桡 声暗 相拨   日出 气象 分   始知 江湖 阔   美人常 晏起   照影 弄 流沫   饮水 畏惊猿   祭鱼 时见 獭   舟行 自无闷   况值 晴景 豁    
大江 分 九流   淼淼成 水乡   舟子 乘 利涉   往来 至浔阳   因之泛 五湖   流浪 经 三湘   观涛 壮枚 发   吊屈痛 沉湘   魏阙 心恒 在   金门 诏 不 忘   遥怜 上林雁   冰泮 也 回翔    
采樵 人 深山   山深树 重叠   桥崩卧 槎 拥   路险 垂藤接   日落 伴 将 稀   山风 拂萝衣   长歌 负轻策   平野 望烟 归    
落景 馀 清辉   轻 桡 弄 溪 渚   澄明 爱水物   临泛 何容 与   白首 垂钓 翁   新妆 浣纱 女   相 看似 相识   脉脉 不得 语    
闲归日 无事   云卧 昼不起   有 客款 柴扉   自云 巢居 子   居闲 好 芝 朮   采药 来 城市   家 在 鹿门山   常游涧泽水   手持 白 羽扇   脚步 青芒 履   闻道 鹤书征   临流 还 洗耳    
挂席 几千里   名山 都 未逢   泊舟 浔阳 郭   始见 香炉 峰   尝读 远公传   永怀尘 外踪   东林 精舍 近   日暮 但闻钟    
仙穴逢 羽人   停 舻 向前 拜   问余涉 风水   何处 远行 迈   登陆 寻 天台   顺流 下 吴会   兹山 夙所尚   安得 问 灵怪   上 逼 青天 高   俯 临沧 海大   鸡鸣 见 日出   常觌 仙人 旆   往来 赤城 中   逍遥 白云 外   莓 苔异 人间   瀑布 当空 界   福 庭长 自然   华顶 旧称 最   永此 从 之游   何当济 所届    
春 馀 草木 繁   耕种 满 田园   酌酒 聊自 劝   农夫 安与言   忽闻 荆山 子   时出 桃花源   采樵 过北谷   卖药来 西村   村烟 日云夕   榛路 有 归客   杖 策前 相逢   依然 是 畴昔   邂逅 欢 觏 止   殷勤 叙离 隔   谓 予搏 扶桑   轻举 振六翮   奈何 偶昌运   独见 遗 草泽   既 笑 接 舆狂   仍怜 孔丘 厄   物情 趋势 利   吾 道 贵闲寂   偃息 西山 下   门庭 罕 人迹   何时 还 清溪   从尔 炼丹 液    
吾 与 二 三子   平生 结交 深   俱怀 鸿鹄 志   昔有 鶺鴒 心   逸气 假 毫翰   清风 在 竹林   达 是 酒 中趣   琴上 偶然 音    
津 无 蛟龙 患   日夕 常安 流   本欲 避骢 马   何 如同 鹢 舟   岂伊 今日 幸   曾 是 昔年 游   莫 奏琴 中鹤   且 随波 上 鸥   堤缘 九里 郭   山面 百 城楼   自顾 躬耕 者   才 非 管乐 俦   闻君荐 草泽   从此 泛沧洲    
垂钓 坐 盘石   水 清心 亦 闲   鱼行 潭 树下   猿 挂 岛藤间   游女 昔解佩   传闻 于 此山   求 之 不可 得   沿月 棹 歌 还    
以 我 越 乡客   逢君 谪居 者   分 飞 黄鹤楼   流落 苍梧 野   驿使 乘云去   征帆 沿溜下   不知 从此 分   还袂 何时 把    
试登 秦岭 望 秦川   遥忆 青门春 可怜   仲月 送君 从此 去   瓜时 须及 邵平田    
弊庐 隔尘 喧   惟先养 恬素   卜 邻近 三径   植果 盈千树   粤余任 推迁   三十 犹未遇   书剑 时 将 晚   丘园 日 已 暮   晨兴 自多怀   昼坐常 寡悟   冲天 羡 鸿鹄   争食 羞鸡鹜   望断 金马 门   劳歌 采樵 路   乡曲 无知己   朝端乏 亲故   谁 能 为 扬雄   一荐 甘泉 赋    
卜洛成 周地   浮杯 上 巳 筵   斗鸡 寒食 下   走马 射堂 前   垂柳 金堤 合   平沙 翠幕 连   不知 王逸少   何处 会 群贤    
闻君息 阴地   东郭 柳林 间   左右 瀍 涧水   门庭 缑氏山   抱琴来 取醉   垂钓 坐 乘闲   归客 莫 相待   寻源殊 未 还    
行至 菊花 潭   村西日 已 斜   主人 登高 去   鸡犬空 在家    
洛阳 访 才子   江岭 作流 人   闻 说 梅花 早   何如 北地春    
龙沙 豫章 北   九日 挂帆 过   风俗 因时 见   湖山 发兴 多   客中 谁 送 酒   棹 里 自成 歌   歌竟 乘流 去   滔滔 任夕波    
正字 芸香 阁   幽人 竹素园   经过 宛如 昨   归卧寂 无 喧   高鸟 能择 木   羝 羊漫触 藩   物情 今 已 见   从此 愿 忘言    
洞庭 秋正阔   余欲泛 归船   莫辨 荆 吴地   唯 馀 水共天   渺 瀰 江树 没   合沓 海潮 连   迟尔为 舟楫   相将济 巨川    
潮落 江平 未有 风   扁舟 共济 与 君同   时时 引领 望 天末   何处 青山 是 越 中    
我行 穷水国   君使 入 京华   相去 日 千里   孤帆 天一 涯   卧闻 海潮 至   起视江 月 斜   借问 同舟客   何时 到 永嘉    
八月 湖 水平   涵虚 混太清   气蒸 云梦泽   波撼岳 阳城   欲济 无 舟楫   端居 耻 圣明   坐观 垂钓者   空有 羡鱼情    
故人 荆府 掾   尚有 柏台威   移职 自樊衍   芳 声闻 帝畿   昔余 卧林巷   载酒 过 柴扉   松菊无时 赏   乡园 欲 懒 归    
春堤 杨柳 发   忆 与 故人 期   草木 本 无意   荣枯自 有时   山阴 定 远近   江上 日 相思   不及 兰亭 会   空吟 祓 禊 诗    
江 路经 庐阜   松门入 虎溪   闻君 寻 寂乐   清 夜宿 招提   石镜 山精怯   禅枝怖 鸽栖   一灯 如 悟道   为 照客 心迷    
山 暝 闻猿愁   沧江 急夜流   风鸣 两岸 叶   月照 一孤舟   建德 非吾土   维扬 忆旧游   还 将 两行 泪   遥寄 海西 头    
沿溯 非 便习   风波 厌 苦辛   忽闻 迁谷 鸟   来报 五陵 春   岭北 回 征帆   巴东 问 故人   桃源 何处 是   游子 正 迷津    
春眠 不觉 晓   处处 闻啼鸟   夜来 风雨 声   花落 知多少    
一丘常 欲 卧   三径 苦无资   北土 非吾愿   东林 怀 我师   黄金 然桂尽   壮志 逐年 衰   日夕 凉风 至   闻蝉 但益 悲    
花伴 成龙 竹   池分 跃马 溪   田园 人 不见   疑向 洞 中栖    
浑成 紫檀 金屑文   作得 琵琶 声入 云   胡 地 迢迢 三万里   那堪 马上 送明君   异方 之乐 令人 悲   羌笛 胡笳 不用 吹   坐 看 今夜 关山月   思杀 边城 游侠 儿    
客醉眠 未起   主人 呼解 酲   已言鸡 黍 熟   复道 瓮 头 清    
向夕 问 舟子   前程 复 几多   湾头 正堪泊   淮里足 风波    
移舟 泊烟 渚   日暮 客愁 新   野旷天 低树   江清 月 近 人    
八月 观潮 罢   三江 越海 浔   回瞻 魏阙 路   空复子 牟心    
珠弹 繁华 子   金羁 游侠 人   酒 酣 白日 暮   走马 入 红尘    
拂衣 何处 去   高枕 南 山南   欲 徇 五斗 禄   其如七 不堪   早朝非 晚起   束带 异 抽簪   因向 智者 说   游鱼 思旧 潭    
山寺 钟鸣昼 已昏   渔梁 渡头 争渡 喧   人 随沙 路向 江村   余 亦 乘舟 归 鹿门   鹿门 月 照开 烟树   忽到 庞公栖 隐处   岩扉 松径 长 寂寥   惟有 幽 人 夜来 去    
蜀琴久 不 弄   玉匣 细尘生   丝脆 弦 将 断   金徽色 尚荣   知音 徒自惜   聋俗 本相 轻   不遇 钟期 听   谁知 鸾凤 声    
秦城 旧来 称 窈窕   汉家 更衣 应 不少   红粉 邀君 在 何处   青楼 苦 夜长 难晓   长乐宫 中钟 暗来   可怜 歌舞 惯相 催   欢娱 此事 今 寂寞   惟有 年 年陵 树哀    
蔓草 蔽 极野   兰芝 结孤根   众音 何其 繁   伯牙 独不喧   当时 高 深意   举世 无能 分   钟期 一见 知   山水 千秋 闻   尔 其 保静节   薄俗 徒 云云    
迎气 当春至   承恩 喜雪来   润 从 河汉 下   花 逼 艳阳 开   不睹 丰年 瑞   焉知 燮理 才   撒盐 如可拟   愿 糁 和 羹 梅    
忽示 登高 作   能 宽 旅寓情   弦歌 既多暇   山水 思微清   草得 风光 动   虹 因雨 气成   谬承 巴里 和   非敢 应 同声    
风吹 沙海 雪   渐作 柳园 春   宛转 随香 骑   轻盈 伴玉人   歌疑 郢 中客   态比 洛川 神   今日 南归 楚   双飞 似入 秦    
楚万 重阳 日   群公赏 宴来   共乘 休沐暇   同醉 菊花 杯   逸思 高秋发   欢情 落景 催   国人 咸寡 和   遥愧 洛阳 才    
北 涧流 恒满   浮舟 触处通   沿洄自 有趣   何必 五 湖中    
北固临 京口   夷山近 海滨   江风 白浪 起   愁 杀 渡头 人    
瘴气 晓氛 氲   南山 复 水云   鲲飞 今始 见   鸟坠 旧来闻   地接 长沙 近   江从 汨渚分   贾生 曾 吊屈   予亦痛 斯文    
挂席 东南 望   青 山水 国遥   舳舻 争 利涉   来往 接 风潮   问 我 今何 去   天台 访 石桥   坐 看霞 色晓   疑是 赤城 标    
从禽 非吾乐   不好 云梦 田   岁暮 登城望   偏令 乡思 悬   公卿 有 几几   车骑 何 翩翩   世禄金 张贵   官 曹 幕府 贤   顺时行 杀气   飞刃争 割鲜   十里 届 宾馆   征声 匝 妓 筵   高标 回落 日   平楚 散芳烟   何意 狂歌 客   从公 亦 在 旃    
桂楫 中流 望   京江 两畔 明   林开 扬子 驿   山出 润州 城   海尽边 阴静   江寒 朔 吹生   更闻 枫叶 下   淅沥 度 秋声    
川暗 夕阳 尽   孤舟 泊岸 初   岭 猿 相 叫啸   潭 嶂 似 空虚   就 枕灭 明烛   扣舷 闻夜 渔   鸡鸣 问 何处   人物 是 秦 馀    
逆旅 相逢 处   江村 日暮 时   众山遥 对 酒   孤屿 共 题诗   廨 宇邻 蛟 室   人烟 接岛 夷   乡园 万 馀 里   失路 一相悲    
客行愁 落日   乡思 重相 催   况 在 他 山外   天寒 夕鸟来   雪 深迷 郢路   云 暗失 阳台   可叹 凄惶 子   高歌 谁 为 媒    
南 陌春 将 晚   北窗 犹 卧病   林园 久 不游   草木 一何 盛   狭 迳 花障 迷   闲庭 竹扫净   翠羽 戏兰 苕   赪 鳞 动 荷 柄   念 我 平生 好   江乡 远 从政   云山 阻梦思   衾 枕劳 歌咏   歌咏 复 何为   同心 恨 别离   世途 皆 自媚   流俗 寡 相知   贾谊 才 空逸   安仁 鬓欲丝   遥情 每东注   奔晷 复西驰   常恐 填沟壑   无由振羽仪   穷通 若有命   欲向论 中 推    
客舟 贪 利涉   暗里 渡湘川   露气闻芳 杜   歌声 识 采莲   榜人 投岸 火   渔子 宿潭烟   行侣 时 相问   浔阳 何处 边    
北山 白云 里   隐者 自 怡悦   相望 试 登高   心飞 逐鸟灭   愁 因 薄暮 起   兴是 清秋 发   时见 归村 人   沙行 渡头 歇   天边 树若荠   江畔 舟 如 月   何当载 酒来   共醉 重阳节    
星罗牛 渚 夕   风退 鹢 舟 迟   浦溆尝 同宿   烟波 忽间 之   榜歌 空里失   船火望 中疑   明发泛 潮海   茫茫 何处 期    
独步 人 何在   嵩阳 有 故楼   岁寒 问耆 旧   行县 拥 诸侯   林莽 北 弥望   沮漳 东会流   客中遇 知己   无复 越 乡 忧    
日暮 马行 疾   城荒 人 住 稀   听歌 知近 楚   投馆 忽 如 归   鲁堰 田畴 广   章陵 气色 微   明朝 拜 嘉庆   须著 老莱衣    
放溜下 松滋   登舟 命楫师   讵 忘 经济 日   不惮 沍 寒时   洗 帻 岂 独古   濯缨 良在兹   政 成人 自理   机息 鸟 无疑   云物 凝 孤屿   江山 辨 四维   晚 来风 稍急   冬至 日行 迟   腊响 惊 云梦   渔歌 激 楚辞   渚 宫 何处 是   川 暝 欲 安 之    
已失 巴陵 雨   犹逢 蜀 坂泥   天开 斜景遍   山出 晚云低   馀 湿 犹沾草   残流 尚入 溪   今宵 有 明月   乡思 远 凄凄    
畴昔 通家 好   相知 无间 然   续明 催画烛   守岁 接长 筵   旧曲 梅花 唱   新正柏酒 传   客行 随处 乐   不见 度年 年    
迢递 秦京道   苍茫 岁暮 天   穷阴连 晦朔   积雪 满 山川   落雁 迷 沙渚   饥乌集 野田   客愁 空 伫立   不见 有人 烟    
维先 自 邹鲁   家世 重儒风   诗礼 袭 遗训   趋庭 沾 末 躬   昼夜 常 自强   词翰 颇 亦 工   三十 既 成立   嗟吁命 不通   慈亲 向 羸 老   喜惧 在 深衷   甘脆 朝 不足   箪瓢夕 屡空   执鞭 慕 夫子   捧 檄 怀毛公   感激 遂 弹冠   安能 守 固穷   当途诉 知己   投刺 匪求 蒙   秦楚邈 离异   翻飞 何日 同    
云海 泛瓯 闽   风潮 泊岛滨   何知 岁 除夜   得 见 故乡 亲   余是 乘 槎 客   君为 失路 人   平生 复能 几   一别 十馀春    
初九 未成旬   重阳 即 此晨   登高 闻古事   载酒访 幽人   落帽 恣欢 饮   授衣 同试 新   茱萸 正 可佩   折取 寄情 亲    
昨夜 斗回北   今朝 岁 起东   我 年 已 强仕   无禄 尚忧农   桑野 就 耕父   荷锄 随 牧童   田家 占 气候   共 说 此 年 丰    
吾 观 鹪鹩 赋   君负 王佐才   惜无金 张援   十 上空 归来   弃置 乡园 老   翻飞 羽翼 摧   故人 今 在位   岐路 莫迟 回    
枳 棘君 尚栖   匏 瓜 吾 岂系   念离 当夏首   漂泊 指炎裔   江海 非 堕游   田园 失归计   定山 既 早发   渔浦亦宵济   泛泛 随 波澜   行行任 舻 枻   故林日 已远   群木 坐成 翳   羽人 在 丹丘   吾 亦 从此 逝    
秋 空明 月 悬   光彩 露 沾湿   惊鹊 栖 未定   飞萤 卷帘 入   庭槐 寒影 疏   邻杵 夜声 急   佳期 旷 何许   望望 空 伫立    
悠悠 清江 水   水落 沙屿 出   回 潭石 下深   绿筱岸 傍密   鲛 人 潜 不见   渔父 歌自逸   忆 与 君别 时   泛舟 如 昨日   夕阳 开 返照   中 坐兴非 一   南望 鹿门山   归来 恨 如失    
幼闻 无 生理   常欲观 此身   心迹 罕 兼 遂   崎岖 多 在 尘   晚途 归 旧 壑   偶 与 支公邻   导以 微妙 法   结为 清净 因   烦恼 业顿 舍   山林 情转 殷   朝来 问 疑义   夕话 得 清真   墨妙 称古绝   词华惊 世人   禅房 闭虚静   花药 连 冬春   平石 藉 琴 砚   落泉 洒 衣巾   欲 知冥灭 意   朝夕 海鸥 驯    
家本 洞 湖上   岁 时 归思 催   客心 徒欲速   江路 苦 邅 回   残冻 因风解   新正度 腊开   行看 武昌 柳   仿佛 映 楼台    
所思 在 建业   欲 往 大江 深   日夕 望京 口   烟波 愁 我心   心驰 茅山 洞   目极 枫树 林   不见 少 微星   星霜劳 夜吟    
我行 适诸越   梦寐 怀所欢   久 负独往 愿   今来 恣游盘   台岭践 磴 石   耶溪溯 林 湍   舍舟入 香界   登阁 憩 旃檀   晴山 秦望 近   春水 镜湖 宽   远怀 伫应接   卑位 徒劳 安   白云 日夕 滞   沧海 去 来观   故国 眇 天末   良朋 在 朝端   迟尔同 携手   何时 方 挂冠    
尝读 高士 传   最嘉陶 征君   日 耽 田园 趣   自谓 羲 皇人   予复 何为 者   栖栖徒 问津   中年 废 丘壑   上 国旅 风尘   忠欲事 明主   孝思 侍 老亲   归来 当 炎夏   耕稼 不及 春   扇 枕北 窗下   采芝 南涧 滨   因声 谢 同列   吾 慕 颍阳 真    
大堤 行乐 处   车马 相驰 突   岁 岁 春草 生   踏青 二三月   王孙 挟珠弹   游女 矜罗袜   携手 今莫同   江花 为 谁 发    
桂水通 百越   扁舟 期晓发   荆云蔽 三巴   夕望 不见 家   襄王 梦行 雨   才子 谪 长沙   长沙 饶 瘴疠   胡为 苦 留滞   久别 思款 颜   承欢 怀接 袂   接袂 杳无 由   徒增 旅泊愁   清猿 不可 听   沿月 下湘流    
吾 昔 与 尔辈   读书 常 闭门   未尝 冒 湍险   岂顾 垂堂 言   自此 历 江湖   辛勤 难 具论   往来 行旅 弊   开凿 禹功存   壁立 千峰 峻   潈 流万壑 奔   我来 凡 几宿   无夕 不闻 猿   浦上 摇归恋   舟中 失梦魂   泪 沾 明月 峡   心断 鶺鴒 原   离阔星 难聚   秋 深露 已繁   因君下 南楚   书此示 乡园    
山光 忽西落   池月渐 东上   散发 乘夕凉   开轩 卧闲敞   荷风 送 香气   竹露 滴 清响   欲取 鸣琴 弹   恨 无 知音 赏   感此 怀 故人   中宵劳 梦想    
傲吏 非凡 吏   名流 即道 流   隐居 不 可见   高论 莫能酬   水接 仙源 近   山藏 鬼 谷幽   再来 迷 处所   花下 问 渔舟    
皇皇 三十 载   书剑 两无成   山水 寻 吴越   风尘 厌洛京   扁舟 泛湖 海   长 揖谢 公卿   且乐 杯中物   谁论 世上 名    
支遁 初求 道   深公笑 买山   何如 石岩趣   自入 户庭 间   苔涧春泉 满   萝轩 夜 月 闲   能令 许玄度   吟 卧 不知 还    
误入 桃源 里   初怜 竹径 深   方知 仙子 宅   未有 世人 寻   舞鹤过 闲 砌   飞 猿啸 密林   渐通 玄妙 理   深得 坐忘 心    
释子 弥天 秀   将军 武库 才   横行 塞北 尽   独步 汉南 来   贝叶 传 金口   山楼 作 赋开   因君振嘉藻   江楚 气雄 哉    
夏日 茅斋 里   无风 坐亦凉   竹林 深笋 穊   藤架 引梢长   燕觅 巢 窠 处   蜂来 造蜜房   物华 皆 可 玩   花蕊 四时 芳    
出谷 未 停午   到家 日 已 曛   回瞻下 山路   但 见 牛 羊群   樵子 暗相失   草虫 寒不闻   衡门 犹未 掩   伫立 望 夫君    
彭泽 先生 柳   山阴 道士 鹅   我来 从 所 好   停策 汉阴 多   重以观 鱼乐   因之鼓 枻 歌   崔 徐迹 未朽   千载 揖 清波    
龙象 经行 处   山腰 度 石关   屡迷青 嶂 合   时爱 绿萝闲   宴息花 林下   高谈 竹屿 间   寥寥 隔 尘事   疑是 入 鸡山    
带雪梅 初 暖   含 烟柳 尚青   来 窥 童子 偈   得 听 法王 经   会理 知无 我   观空厌 有形   迷心 应 觉悟   客思未 遑宁    
河县 柳林 边   河桥 晚 泊船   文叨 才子 会   官喜 故人 连   笑语 同 今夕   轻肥异 往年   晨风 理归 棹   吴楚 各 依然    
海亭 秋日 望   委曲 见 江山   染翰 聊 题壁   倾壶 一解颜   歌逢 彭泽令   归赏 故园 间   予 亦 将 琴史   栖迟共取 闲    
万山 青嶂 曲   千骑 使君 游   神女 鸣 环佩   仙郎 接献酬   遍观 云梦 野   自爱 江 城楼   何必 东南 守   空传 沈隐侯    
南纪 西江 阔   皇华 御史 雄   截流 宁假楫   挂席 自生风   僚 寀 争攀 鹢   鱼龙 亦 避骢   坐 听 白雪 唱   翻入 棹 歌中    
共喜 年华 好   来 游水 石间   烟容 开远 树   春色 满幽山   壶 酒 朋情 洽   琴歌 野兴闲   莫愁 归路 暝   招月 伴人 还    
故人 来自 远   邑 宰复 初临   执手 恨 为 别   同舟 无异 心   沿洄洲渚趣   演漾 弦歌 音   谁识 躬耕 者   年 年 梁甫吟    
欣逢 柏台友   共谒 聪公禅   石室 无人 到   绳床 见虎眠   阴崖常 抱雪   枯涧 为生 泉   出处 虽云异   同欢 在 法 筵    
弱岁 早 登龙   今来 喜 再 逢   如何 春月 柳   犹忆 岁寒 松   烟火 临 寒食   笙歌 达曙钟   喧喧 斗鸡 道   行乐 羡朋从    
樵牧 南山 近   林闾北 郭 赊   先人 留素业   老圃 作 邻家   不种 千株 橘   惟资 五色 瓜   邵平能 就 我   开径 剪 蓬麻    
北阙 休 上书   南山 归 敝 庐   不才 明主 弃   多 病故 人疏   白发 催 年老   青阳 逼岁 除   永怀愁 不寐   松 月夜 窗虚    
山公能 饮酒   居士 好 弹筝   世 外交 初得   林中 契已 并   纳凉 风飒 至   逃暑 日 将 倾   便 就 南亭 里   馀 尊惜 解 酲    
故人 具鸡 黍   邀 我 至 田家   绿树 村边 合   青山 郭外 斜   开筵 面 场圃   把酒 话 桑麻   待 到 重阳 日   还 来 就 菊花    
我 爱 陶家趣   园林 无俗情   春雷 百卉 坼   寒食 四邻 清   伏 枕 嗟 公干   归山 羡子平   年 年 白 社客   空滞 洛阳城    
二月 湖水 清   家家 春 鸟鸣   林花 扫 更 落   径草 踏 还生   酒伴 来 相命   开尊共解 酲   当杯 已 入手   歌妓 莫停声    
人事 一朝 尽   荒芜 三径 休   始闻 漳浦 卧   奄作 岱宗 游   池水 犹含 墨   风云 已落秋   今宵 泉壑里   何处 觅藏舟    
闻 就 庞公隐   移居 近洞 湖   兴来林 是 竹   归卧谷 名愚   挂席 樵 风 便   开轩 琴 月 孤   岁寒 何用 赏   霜落 故园 芜    
他 乡逢 七夕   旅馆 益 羁愁   不见 穿针 妇   空怀 故国 楼   绪风初 减热   新月 始临秋   谁 忍 窥 河汉   迢迢 问 斗牛    
与 君园 庐 并   微尚 颇 亦 同   耕钓方 自逸   壶 觞 趣不空   门 无 俗士 驾   人有 上 皇风   何处 先贤 传   惟称 庞德公    
池上 青莲 宇   林间 白马 泉   故人 成 异物   过客 独 潸然   既礼 新松 塔   还 寻旧 石筵   平生 竹 如意   犹挂 草堂 前    
精舍 买金开   流泉 绕 砌 回   芰 荷 薰 讲席   松柏 映 香台   法雨 晴 飞去   天花 昼 下来   谈玄殊 未 已   归骑 夕阳 催    
白鹤 青岩 半   幽人 有 隐居   阶庭 空水石   林壑 罢 樵 渔   岁月 青松 老   风霜 苦竹 疏   睹兹 怀旧 业   回策 返吾庐    
义公习 禅处   结构 依空林   户外 一峰 秀   阶前 群壑 深   夕阳 连雨足   空翠落庭 阴   看取 莲花 净   应知 不染心    
给 园支 遁隐   虚寂 养身 和   春晚 群木秀   间关 黄鸟 歌   林栖 居士 竹   池养 右军 鹅   炎月北 窗下   清风 期再 过    
府僚能 枉驾   家 酝复 新开   落日 池上 酌   清风 松 下来   厨人 具鸡 黍   稚子 摘 杨梅   谁 道 山公醉   犹能 骑马 回    
画堂 观妙 妓   长夜 正 留宾   烛吐 莲花 艳   妆成 桃李 春   髻 鬟 低 舞席   衫袖 掩歌唇   汗湿 偏宜 粉   罗轻 讵 著身   调移 筝 柱促   欢会 酒杯 频   倘使 曹王 见   应嫌 洛浦 神    
韩公是 襄士   日赏 城西 岑   结构 意不浅   岩潭趣 转深   皇华 一动 咏   荆国 几谣 吟   旧径兰 勿 剪   新堤 柳欲阴   砌 傍 馀 怪石   沙上 有 闲禽   自牧 豫章 郡   空瞻 枫树 林   因声 寄 流水   善 听 在 知音   耆旧 眇 不接   崔徐 无处 寻   物情 多贵远   贤俊 岂 无今   迟尔 长江 暮   澄清 一 洗心    
上德如 流水   安仁 道 若山   闻君秉高节   而 得 奉 清颜   鸿 渐升 仪羽   牛刀 列 下班   处腴 能 不润   居剧 体常闲   去 诈 人 无 谄   除邪 吏息奸   欲 知清 与 洁   明月照 澄湾    
返耕意 未遂   日夕 登 城隅   谁 道 山林 近   坐为 符竹 拘   丽谯非 改作   轩槛 是 新图   远水自 嶓 冢   长 云吞 具区   愿 随江燕贺   羞逐府 僚 趋   欲识 狂歌 者   丘园 一竖儒    
晚憩 支 公室   故人 逢右军   轩窗 避 炎暑   翰墨 动新文   竹蔽 檐 前日   雨 随 阶下 云   周游 清荫遍   吟 卧 夕阳 曛   江静 棹 歌 歇   溪深 樵 语闻   归途 未忍 去   携手 恋 清芬    
百里 行春返   清流 逸兴 多   鹢 舟 随雁泊   江火共星 罗   已救 田家 旱   仍医 俗化 讹   文章 推 后辈   风雅 激颓波   高岸 迷陵谷   新声 满 棹 歌   犹怜 不 才子   白首 未 登科    
自君理 畿甸   予亦经 江淮   万里 书信 断   数年 云雨 乖   归来 休 浣 日   始得 赏心 谐   朱 绂 恩 虽重   沧洲趣 每怀   树低 新 舞阁   山对 旧 书斋   何以 发秋兴   阴 虫鸣 夜阶    
别业 闻 新制   同声 和 者 多   还 看碧溪答   不羡 绿珠 歌   自有 阳台 女   朝朝 拾翠过   绮 筵 铺 锦绣   妆 牖 闭 藤萝   秩满 休闲 日   春 馀 景气 和   仙 凫 能 作伴   罗袜 共凌波   曲岛 寻 花药   回潭折 芰 荷   更怜 斜 日照   红粉 艳青娥    
甲第 金张馆   门庭 车骑 多   家封 汉阳郡   文会楚 材过   曲岛 浮觞 酌   前山 入 咏歌   妓 堂花 映发   书阁 柳 逶迤   玉指 调筝柱   金泥饰 舞罗   宁知 书剑 者   岁月 独 蹉跎    
卜筑 因 自然   檀溪 不 更 穿   园庐 二友接   水竹 数家 连   直 与 南山 对   非关 选地 偏   草堂 时 偃 曝   兰 枻 日 周旋   外 事情 都 远   中流 性所 便   闲垂 太公 钓   兴发 子猷 船   余 亦 幽栖者   经过 窃慕 焉   梅花 残 腊月   柳色 半 春天   鸟泊 随阳雁   鱼藏 缩项 鳊   停杯 问山简   何似习 池边    
石壁 开金 像   香山 倚铁围   下 生 弥勒 见   回 向 一心 归   竹柏禅庭古   楼台 世界 稀   夕岚增 气色   馀 照发 光辉   讲席 邀 谈柄   泉堂施 浴衣   愿承 功德 水   从此 濯 尘机    
羊公 岘 山下   神女 汉皋 曲   雪 罢 冰复开   春潭 千丈 绿   轻舟 恣 来往   探玩 无 厌足   波影 摇 妓钗   沙光 逐人目   倾杯 鱼 鸟 醉   联句 莺花 续   良会 难 再 逢   日入 须 秉烛    
翠微 终南 里   雨后 宜 返照   闭关 久 沈冥   杖 策 一登眺   遂造 幽人室   始知 静者 妙   儒道 虽异门   云林 颇 同调   两心 相喜 得   毕景 共 谈笑   暝 还 高 窗眠   时见 远山 烧   缅怀 赤城 标   更忆 临海 峤   风泉 有 清音   何必 苏门 啸    
石潭 傍 隈 隩   沙岸 晓 夤缘   试垂 竹竿 钓   果得 槎 头 鳊   美人骋 金错   纤手 脍红鲜   因谢 陆内史   莼羹 何足传    
远游 经海峤   返 棹 归山 阿   日夕 见 乔木   乡关 在 伐柯   愁 随江路 尽   喜入 郢 门 多   左右 看桑土   依然 即匪 他    
谓予 独迷方   逢子 亦 在野   结交 指 松柏   问法 寻 兰若   小溪 劣容舟   怪石 屡 惊马   所居 最 幽绝   所住 皆 静者   云簇 兴座 隅   天空 落 阶下   上人 亦 何闻   尘念 都 已舍   四禅合 真 如   一切 是 虚假   愿承 甘露 润   喜得惠风 洒   依止 托 山门   谁 能效 丘 也    
郎官 旧华省   天子 命 分忧   襄土岁 频旱   随车 雨 再流   云阴 自南楚   河润及 东周   廨 宇宜 新 霁   田家 贺有 秋   竹间 残照 入   池上 夕阳 浮   寄谢 东阳 守   何如 八咏楼    
百里 闻雷震   鸣 弦 暂 辍弹   府 中 连 骑出   江上 待 潮观   照日秋云 迥   浮天 渤 澥 宽   惊涛 来 似雪   一 坐凛生 寒    
八解 禅林 秀   三明 给 苑 才   地偏 香界远   心 净水 亭 开   傍险 山查 立   寻幽 石径 回   瑞花长 自下   灵药 岂须 栽   碧 网交 红树   清泉 尽 绿苔   戏鱼 闻法 聚   闲鸟 诵经 来   弃象 玄应悟   忘言 理必该   静中何 所得   吟咏 也 徒 哉    
闺夕 绮窗 闭   佳人 罢缝 衣   理琴开 宝匣   就 枕 卧重 帏   夜久 灯花 落   薰 笼 香气 微   锦 衾 重自暖   遮莫晓霜飞    
习 公有 遗坐   高 在 白云 陲   樵子 不 见识   山僧赏 自知   以余为 好事   携手 一来 窥   竹露 闲夜 滴   松风 清昼 吹   从来 抱 微尚   况复感 前规   于此 无奇策   苍生 奚 以为    
摇艇 候明发   花源 弄 晚春   在 山 怀绮季   临汉忆 荀 陈   上巳期 三月   浮杯 兴十旬   坐歌空 有待   行乐 恨 无邻   日晚 兰亭 北   烟开 曲水 滨   浴蚕逢 姹 女   采艾值 幽人   石壁 堪题 序   沙场 好 解绅   群 公望 不至   虚掷 此芳晨    
水亭 凉气 多   闲 棹 晚来 过   涧 影见 松竹   潭 香闻 芰 荷   野童 扶 醉舞   山鸟 助 酣歌   幽赏 未云遍   烟光奈夕何    
主人 新邸 第   相国 旧池 台   馆 是 招贤 辟   楼因 教舞开   轩车 人 已 散   箫管 凤初 来   今日 龙门 下   谁知 文举 才    
苦学 三十 载   闭门 江汉 阴   用贤 遭圣日   羁旅 属秋霖   岂直 昏垫苦   亦 为 权势 沈   二毛 催 白发   百镒 罄 黄金   泪忆 岘 山 堕   愁怀 湘 水深   谢 公积 愤懑   庄舄空 谣吟   跃马 非吾事   狎鸥宜 我心   寄言 当路者   去 矣 北山 岑    
洞庭 去 远近   枫叶 早惊秋   岘 首羊公爱   长沙 贾谊 愁   土毛 无 缟 纻   乡味 有 槎 头   已 抱 沈 痼疾   更 贻 魑魅 忧   数年 同 笔砚   兹夕间 衾 裯   意气 今何在   相思 望 斗牛    
宇宙 谁 开辟   江山 此郁盘   登临 今古用   风俗 岁 时观   地理 荆州 分   天涯 楚塞 宽   百城 今 刺史   华省 旧郎官   共美 重阳节   俱怀落 帽欢   酒邀 彭泽 载   琴 辍 武城 弹   献寿先 浮菊   寻幽 或 藉 兰   烟虹 铺 藻翰   松竹 挂 衣冠   叔子 神如 在   山公兴 未 阑   传闻 骑马 醉   还 向 习池 看    
岘 山 江岸 曲   郢水 郭 门前   自古 登临 处   非今 独 黯然   亭 楼明 落照   井邑秀 通川   涧 竹生 幽兴   林风入 管弦   再 飞鹏 激水   一举 鹤 冲天   伫立 三 荆使   看君 驷马 旋    
郡守 虚 陈榻   林间 召楚材   山川 祈雨 毕   云物 喜晴开   抗礼 尊缝 掖   临流 揖 渡杯   徒攀 朱仲李   谁荐 和 羹 梅   翰墨 缘 情制   高深 以意裁   沧洲趣 不远   何必 问 蓬莱    
念尔习 诗礼   未曾 违 户庭   平生 早 偏露   万里 更 飘零   坐弃 三牲 养   行观 八阵 形   饰装辞 故里   谋策 赴 边庭   壮志 吞 鸿鹄   遥心伴 鶺鴒   所 从 文且 武   不战 自应宁    
武陵 川路 狭   前 棹 入 花林   莫测 幽源 里   仙 家信 几深   水 回青 嶂 合   云度 绿溪 阴   坐 听 闲 猿啸   弥清尘 外心    
述职 抚 荆衡   分符袭 宠荣   往来 看 拥传   前后 赖 专城   勿 翦 棠 犹 在   波澄水 更 清   重推 江汉 理   旋改 豫章 行   召父 多 遗爱   羊 公有 令名   衣冠 列祖 道   耆旧 拥前 旌   岘 首 晨风 送   江陵 夜火迎   无才 惭 孺子   千里 愧 同声    
陈平 无 产业   尼父 倦 东西   负 郭昔 云翳   问津 今亦迷   未能 忘 魏阙   空此滞 秦稽   两见 夏云起   再闻春 鸟啼   怀仙梅 福市   访旧 若耶溪   圣主 贤为 宝   君何 隐遁 栖    
岘 山南 郭外   送别 每 登临   沙岸 江村 近   松门山 寺 深   一言予 有 赠   三峡 尔 将 寻   祖席 宜城 酒   征途 云梦 林   蹉跎 游子 意   眷恋 故 人心   去 矣 勿 淹滞   巴东 猿 夜吟    
青楼 晓日 珠帘 映   红粉 春妆 宝镜 催   已厌 交欢 怜 枕席   相将 游戏 绕池 台   坐时 衣带 萦纤草   行即 裙裾 扫落梅   更道 明朝 不 当作   相期 共斗 管弦 来    
少 小学 书剑   秦吴 多岁 年   归来 一登眺   陵谷尚 依然   岂意 餐霞客   溘 随 朝露 先   因之问 闾里   把 臂 几人全    
艳色 本 倾城   分香 更 有情   髻 鬟 垂欲解   眉黛 拂能 轻   舞学 平阳 态   歌翻 子夜 声   春风 狭斜 道   含笑 待 逢迎    
海行信 风帆   夕宿 逗云岛   缅寻 沧洲趣   近爱 赤城 好   扪萝亦践 苔   辍 棹 恣 探讨   息 阴憩 桐柏   采秀 弄 芝草   鹤唳 清露 垂   鸡鸣 信潮 早   愿言 解缨 绂   从此 去 烦恼   高步 凌 四明   玄踪 得 三老   纷吾 远游 意   学彼 长生 道   日夕 望 三山   云涛 空 浩浩    
大堤 行乐 处   车马 相驰 突   岁 岁 春草 生   踏青 二三月   王孙 挟珠弹   游女 矜罗袜   携手 今莫同   江花 为 谁 发    
五色 怜凤雏   南飞适 鹧鸪   楚人 不 相识   何处 求椅 梧   去 去 日 千里   茫茫 天 一隅   安能 与 斥 鷃   决起 但 枪 榆    
吾 观 非常 者   碌碌 在 目前   君负 鸿鹄 志   蹉跎 书剑 年   一闻边 烽动   万里 忽 争先   余 亦 赴京 国   何当献凯 还    
关戍惟 东井   城池 起 北辰   咸歌 太平 日   共乐 建寅春   雪尽 青山 树   冰开 黑水 滨   草迎 金 埒 马   花伴 玉楼 人   鸿渐 看 无数   莺歌 听欲频   何当 遂 荣擢   归及 柳条 新    
疾风 吹 征帆   倏尔 向空 没   千里 在 俄顷   三江 坐超 忽   向来 共 欢娱   日夕 成楚 越   落羽 更 分飞   谁 能 不 惊骨    
五更 钟漏 欲 相 催   四气 推迁 往复 回   帐里 残灯 才 去 焰   炉中 香气 尽成 灰   渐 看春 逼 芙蓉 枕   顿觉 寒销 竹叶 杯   守岁 家家 应未 卧   相思 那得 梦魂来    
万岁 楼头 望 故乡   独令 乡思 更 茫茫   天寒 雁度 堪 垂泪   日落 猿啼 欲 断肠   曲引 古堤 临冻浦   斜分 远岸 近 枯 杨   今朝 偶见 同袍 友   却 喜 家书 寄 八行    
县城 南面 汉江 流   江涨 开成 南 雍州   才子 乘春来 骋 望   群公 暇日 坐销 忧   楼台 晚映 青山 郭   罗绮 晴骄 绿水 洲   向夕波 摇 明月 动   更疑 神女 弄 珠游    
谁家 无 风月   此地 有琴尊   山水 会稽 郡   诗书 孔氏门   再来 值秋 杪   高阁 夜无喧   华烛 罢然 蜡   清弦方 奏 鹍   沈生 隐侯胤   朱子 买臣 孙   好 我意 不 浅   登兹共话 言    
迢递 三巴路   羁危 万里 身   乱山 残雪 夜   孤烛 异乡人   渐 与 骨肉 远   转于 奴仆 亲   那堪 正 飘泊   来 日 岁 华新    
南国 无霜 霰   连年 对 物华   青林 暗换叶   红蕊 亦 开花   春去 无 山鸟   秋来 见海 槎   流芳 虽可悦   会 自泣 长沙    
共理分 荆国   招贤 愧不材   召 南风 更 阐   丞相 阁 还 开   觏 止欣 眉睫   沉沦 拔草 莱   坐登 徐孺 榻   频接 李膺 杯   始慰 蝉鸣 柳   俄 看雪间 梅   四时 年 籥 尽   千里 客程 催   日下 瞻归翼   沙边 厌 曝 鳃   伫闻 宣室 召   星象 列 三台    
半空 跻 宝塔   晴望 尽 京华   竹绕 渭川遍   山连 上苑 斜   四门 开帝 宅   阡陌 俯 人家   累劫 从 初 地   为 童忆 聚沙   一窥 功德 见   弥益 道 心加   坐觉 诸天 近   空香 送 落花    
窈窕 夕阳 佳   丰茸 春色 好   欲 觅 淹留 处   无过 狭斜 道   绮 席卷 龙须   香杯 浮 玛瑙   北林积 修树   南池 生别 岛   手拨 金翠花   心迷 玉红草   谈笑 光六义   发论 明三倒   座非 陈子 惊   门 还 魏公扫   荣辱 应 无间   欢娱 当 共保    
归来 卧 青山   常 梦游 清 都   漆园 有 傲吏   惠好 在 招呼   书 幌 神仙 箓   画屏 山 海图   酌霞复 对此   宛似 入 蓬壶    
夕阳 度 西岭   群壑 倏 已 暝   松月生 夜凉   风泉 满清 听   樵 人 归 欲 尽   烟鸟 栖 初定   之子期 宿来   孤琴 候萝径    
闲居 枕清洛   左右 接 大野   门庭 无杂宾   车辙 多 长者   是 时方 盛夏   风物 自 潇洒   五日 休沐归   相携 竹林 下   开襟 成欢 趣   对酒 不能 罢   烟 暝 栖 鸟迷   余 将 归白社    
阁道 乘空 出   披轩 远 目开   逶迤 见江势   客至 屡缘 回   兹 郡 何填委   遥山复 几哉   苍苍 皆 草木   处处 尽 楼台   骤雨 一阳散   行舟 四海 来   鸟归 馀 兴远   周览 更 裴回    
朝游访 名山   山远 在 空翠   氛氲亘 百里   日入 行始 至   杖 策 寻 故人   解鞭 暂停 骑   石门 殊 豁险   篁 径 转森邃   法侣 欣 相逢   清谈 晓 不寐   平生 慕真隐   累日 探 奇异   野老 朝入 田   山僧 暮 归寺   松泉 多逸响   苔壁 饶 古意   谷口 闻 钟声   林端识 香气   愿言 投此山   身世 两相弃    
蓟门 天北畔   铜柱 日 南端   出守 声弥远   投荒法 未 宽   侧身 聊 倚望   携手 莫 同欢   白璧无瑕 玷   青松 有 岁寒   府 中 丞相 阁   江 上 使君 滩   兴尽 回舟 去   方知 行路难    
朝乘 汴 河流   夕次 谯 县界   幸值 西风 吹   得 与 故人 会   君学梅 福隐   余 从伯鸾 迈   别后 能 相思   浮云 在 吴会    
夫婿 久 离别   青楼 空望 归   妆成 卷帘 坐   愁思 懒缝 衣   燕子 家家 入   杨花 处处 飞   空床 难 独守   谁 为 报金徽    
佳人 能 画眉   妆 罢 出帘 帷   照水空 自爱   折花 将 遗 谁   春情 多艳逸   春意 倍 相思   愁心 极 杨柳   一种 乱 如丝    
试览 镜湖 物   中流 到底 清   不知 鲈鱼 味   但识 鸥鸟 情   帆得 樵 风送   春逢 谷雨晴   将 探 夏禹 穴   稍 背越 王城   府 掾 有 包子   文章 推贺生   沧浪 醉后 唱   因此 寄 同声    
一别 隔 炎凉   君衣 忘 短长   裁缝 无处 等   以意忖 情量   畏瘦疑 伤窄   防寒 更厚装   半啼封 裹 了   知欲 寄 谁 将    
送君 不 相见   日暮 独 愁绪   江 上空 裴回   天边 迷 处所   郡 邑 经樊 邓   山河 入嵩 汝   蒲轮 去 渐遥   石径 徒延 伫    
望 秩 宣王命   斋心 待 漏行   青衿 列胄子   从事 有 参卿   五马 寻 归路   双林 指化城   闻钟度 门近   照胆 玉泉 清   皂盖 依松憩   缁 徒 拥锡迎   天宫 上 兜率   沙界 豁迷明   欲 就 终焉志   恭闻 智者 名   人随 逝水 没   波逐 覆舟 倾   想像 若 在 眼   周流 空复情   谢公 还 欲 卧   谁 与济 苍生