结交 要 在 相知 耳   趣向 不殊 水 投水   请 看 丘侯 对 谢公   箭锋 相契 无 多子   丘侯 平日 论律 人   详及 谢公喜 与 嗔   一 得 新诗 即 传借   许久 夸谈 今见 真   车马 争看 纷不绝   新诗 那简 茅檐 拙   脱腕 供人 嗟 未能   安 得 毕升 二板 铁    
高岩 去天尺五 耳   下飞 瀑布 千寻水   山间 瘦竹映 枯松   岁寒 相对 凛 君子   杖 藜 去 去 寻 幽人   剥啄 扣门 公勿 嗔   凡骨 膻 腥傥 不厌   愿供 薪水 看修 真   高人隐 几 语言 绝   大巧 深藏 端若拙   无乃误 游 天目山   偶见 唐公冠带 铁    
寂寞 相如 四壁 耳   陋巷 萧然 穷 饮水   虽似 退之厌 权门   时 作对 人慕 君子   惭愧 知音 个 中人   近前 不 学 丞相 嗔   欣髯 抵掌论 今古   肺腑 恢然 笑语 真   顷余 学问 非三绝   操瑟干 齐谋 更 拙   栖迟 何以 酬己 知   吾 道 不移 砚 铸铁    
一岁 无 多数 日耳   归心 应逐东 流水   遥想 解鞍 在于 门   满室生 春舞 妻子   明朝 去 拜 绛 帷人   迟迟 他邦 冀 勿 嗔   愿及 散才求 入社   寓诗 千里 欲 寻真   医门 不 与 多 病绝   无盐 自献 那 羞拙   谁知 此质 非良金   政须 乃翁 为点 铁    
半夜 丝簧 纷养 耳   舞袖 香风 散 沉水   高堂 嬉笑 坐生春   不诵 式微 惊 游子   孟 公投 辖 虽 知人   故乡 千里 儿 曹 嗔   毅然 竟 把 刀头 舞   百日 梦归 今日 真   依前 瘦马 登高 绝   未应 却 笑 此行 拙   邑 人 脂膏 子弗求   况是 丘侯帽 无铁    
人生 相值 梗萍 耳   无酒 投钱 亦 饮水   况 公家 世足 风流   封胡羯末 又贤子   匹 马来 寻物 外人   坐上 无 毡 寒 不 嗔   倾盖 相逢 已 如故   洗空 机械 情 更 真   公今 在 陈粮 屡绝   恶圆 喜方 我 尤拙   穷愁 相守 两 萧然   富骄 何事 如意 铁    
山头 枯木 半生 耳   山下 琉璃 剪 碧水   登山临水 两 超然   刻烛 千篇 对 夫子   我生 也 是 不羁 人   白眼 望天 人 共 嗔   相逢 赖有 知音 鲍   挥 麈 不疑 咳 唾真   子今 更 与 竹林 绝   我独 凄然 守株 拙   望公 声誉 腾 九天   不惟 去作 铮铮 铁    
汗血 神驹 卓锥耳   去 似 苍崖决 积水   据 鞍 年少 笑 西征   神仙中人 梅氏 子   平生 胸抱 不由 人   点额 再 归 曾 未 嗔   仪舌 尚存 斯 足矣   卞玉 那愁 无识 真   一官 聊续 箕裘 绝   登山 莫厌芒 鞋拙   会 使 狗 偷 扫地 无   不须 蜂 虿 挥鉅铁    
疏帘 不下 纵 荷香   梦破纱 厨月 满廊   笑 尽 一杯 鞭马 走   恍疑 山色 是 家乡    
阳复 朋来 七日 耳   黎明 当动 有 泉水   阴 阴寒 谷未 生春   天 闵斯民如 赤子   遂 因 天下 生 奇人   俾歌 襦 裦 无怨 嗔   朼 来 割 鸡 多 暇日   逸 韵 飘飘 腾九真   琼室 瑶池 津不绝   冷笑 人间 卫生 拙   三窃 蟠桃 颜益童   那复 虬髯 面如铁    
三 吴 恶少 飞绿耳   杀人如麻 壅 流水   余风 往往 到 七 闽   鱼烂 鸟 惊父 离子   纷然 回顾 作流 人   我侯 正色 聊一 嗔   坐使 仓 黄万 老弱   复歌 太平 养性 真   百弊 纷纷 俱 杜绝   四境 无虞 安 朴拙   方信 哲夫 自成 城   不须 十仞 坚削 铁    
瑟瑟 霜风夜 聒耳   小院 枕 衾 如 泼水   夜清炎 冷 不 成眠   起 就 短 檠 阅 诸子   掩卷 嗟 嗟 今 古人   遗风 可喜 仍 可 嗔   风日 相怜 纷无已   一笑 玄之妄 亦 真   我 今 是非 两俱绝   百巧百中 不如 拙   寂然 无复 一念 邪   那有 黄冠下 鞭 铁    
眼中 儒生 聊尔耳   仅 免春闱 饮 墨水   可怜 四海 万 青衿   却愧 建安 六七 子   谁 似丘侯 独可人   日 无 千篇 即怒 嗔   腐语 陈言 俱 扫灭   奇文 秀句 出 天真   虎头 固已 称 诗绝   更逢安石 分工 拙   新诗 为 侯特 发挥   照人 之明 鉴磨 铁    
李白 尝言人 有 耳   不当 径洗 颍川 水   男儿 出处 自 有时   何须 锐意 楚 狂子   公 今 无意 世间 人   北山 有灵定 不 嗔   天子 政作 唐虞计   谷口 那留 郑子 真   伫观 大手 称 奇绝   致君 却 笑 前贤 拙   坐 使梯 航到 鬼方   来 寻 九州 贡 璯 铁    
引领 门墙 数舍 耳   剑 之 水源 自樵 水   裹 粮 问道 嗟 未能   参前倚衡 见 夫子   自笑 昔为 尘土 人   春狂 时 逐卖符 嗔   年 来 懒惰 百事 废   洗空 人伪 惟葆真   更余 净业 磨未绝   强继弥明 不知 拙   岂 是 螳螂 敢当 车   貘 兽 从来 食铜铁    
四海 纷纷 筝 笛 耳   谁识子 期志 流水   韵 高调 古自 难酬   得意 政须 副 墨子   我公 声价 第一 人   积薪 居上 笑 不 嗔   但 将 佳句 妙 今古   逝变 雕虫 返太真   孟轲 尝续 吾 道 绝   功 与 神禹论 工拙   先生 今复 回 狂澜   岂减 旌阳 柱 铸铁    
仕途 例 皆 谄笑 耳   随盘 方圆 无定 水   前年 天子 思 奇才   霜台 曾 擢 古 君子   泛观 中外 傥 非人   发上冲冠 聊一 嗔   那顾 城狐 并 社鼠   好恶 无私 喜怒 真   底事 年 来迹 又 绝   笑 遁 林泉似 藏拙   凭 谁 去 斩 佞臣 头   请公速 铸楚 山铁    
世上 区区 蝇 狗 耳   不复 解缨 濯 清水   只知 贪雀 不留 珠   可怜 认贼 翻为子   珍重 谢公 天下人   冷居林泉 曾 不 嗔   云烟 万木观 不足   却 把 新诗 为 写真   高 节 凌云 亦 奇绝   不 绾 六 印未 为 拙   何妨 笑学 杜陵 翁   只有 布 衾 冷似 铁    
穷居如 将 豆塞耳   一泓 自足 牛蹄 水   那知 邻境 有人 豪   笑观 造化 但 儿子   笔端 万字 惊 倒 人   春色 秋风 随喜 嗔   一读 锦囊 殆仙 去   欲 借云 辍 遂 朝 真   更 当 负笈 慰愁 绝   凭公一扫 平生 拙   门人 益 亲自 得 回   会观 踏破 门限 铁    
切切 寒虫常 在 耳   未识 词源 万 斛 水   忽开 玉轴见 奇文   光怪 摩空乱 眸子   太傅 江左 风流 人   灵运 在家 元 不 嗔   家世 千年 今复振   落笔 飘飘 语 更 真   顿足 忘言 惊 妙绝   欲续 貂蝉 恨 才 拙   铅刀 那敢 望 神剑   舒屈 无方 岂常铁    
忘心政 须 黡 糵 耳   醉仙 如吸 百川 水   男儿 不复 问 圣贤   杯酒 力辞 真 豵 子   我侯 度量 压千人   不满 金种 却 怒 嗔   酒 酣 那 复迷 朱碧   苗莠犹分 伪 与 真   人言狂 药要 须 绝   恐溃 肺肠 语亦拙   那知 真气 不可 侵   乌府 如今 肝 是 铁    
万里 归来 一 小窗   利名 心来 不须 降   虽无何子 食钱 万   未到 潘郎雪鬓 双   楼上 诗 狂欲 骑 月   晚来 酒 渴思吞江   从今 痛饮 须论 日   琐琐 那能 问 几缸    
夜夜 阴云 如 泼墨   雨势 欲 挽 银河 竭   春工 十八 落泥 涂   骤雨 谁 云 不 终日   魏紫姚黄 业已 空   嬉游 何足介 心胸   只恐 年 年 禾 黍 地   浸淫 尽入 阳侯宫   凭 谁 为 我 呼 少女   扫空 阴翳 开 天宇   光风 霁 日暖 层霄   坐令 六 合同 歌舞    
圣主 胸襟 包率 土   天锡园 池 乃 如许   坐观 块石 与 根茎   无乃卑 乃 不足 数    
三月 和 风塞 太空   天涯海角 竞青红   不知 花卉 何 远近   六合 内外 俱春容    
是 中嵩 岳磨 星斗   下视 群山 真 培 塿   千年 老木 矫 龙蛇   天风 夜作 雷霆 吼    
皇帝 之圃 浩 无涯   日月 所照 同 一家   北连幽 蓟南 交趾   东极 蟠木西 流沙    
天为 黎民 生父母   胜景 直须 尽 寰宇   岂 同臣 庶作 园池   但 隔 墙篱 分尔 汝    
守令 讲求 争 效忠   誓 将 花石 扫地 空   那知 臣子 力可尽   报上 之德要 难穷    
浮花浪蕊 自朱白   月 窟 鬼方 更 奇绝   缤纷 万里 来 如云   上 林 玉砌 酣 春色    
人生 要 在 行乐 耳   四化 相磨逝 流水   溪山佳处 饱 遨游   莫为 膻 荤 亲 俗子   解龟 谁 顾 谪仙 人   玉局 题墙 亦 遭 嗔   世人 例作 叶公 解   但 喜 画龙 谁识 真   何如 便 与 尘寰 绝   醉倒 莫嫌 茅店 拙   青骢 门外 击 垂杨   旋 乞 青禾 剉 白铁    
挥鞭 冲 晓露   归鞍载 夕阳   一 日复一日   不见 御袍 黄   左衽 须 文绣   毡车 奉 珪 璋   作意 礼乐 盛   而乃访 毛 嫱   上 皇袭 太平   珍怪 乘 四方   奇器 惊鬼划   舞要 欲雪翔   端为 大盗 积   万里 来 贪狼   文移 急 星火   搜 抉到 毫芒   伐柯 则 不远   吾 道 其 复昌   君看 天宇 间   紫微 已 辉光   跃马 今朝 去   定拜 御炉 香   恶衣供 禹 御   茅茨 覆尧堂   为邦消 底物   人心 归则 王    
门前 如市 不 入耳   忘言 隐几心 如水   纷华 时逐 长安 儿   清爽 何似 毛 锥子   我 虽 事业 未如人   天公 不 等 吾 弗 嗔   独步 高山 寻兀室   默坐 烧香 已悟 真   世事 缤纷 俱 谢绝   叩角 自歌 愚且 拙   谁 暇 投书 追 贾谊   更忧 铜 弊杂 铅铁    
世事 无由到 竹窗   只余心 赏 独难降   雨余 翡翠 山连七   春涨 玻璃 溪 自双   万壑 不须 看 越峤   千寻端 可配 吴江   抠 衣 便 欲 同清景   安得 黄封列 万缸    
堂堂 国士 洪 夫子   刻烛 从 渠心 自降   妙手 故应 钓 鳌 六   得君 那用 射 鸢 双   定 随国 老兴 东海   肯效 骚人 恸 楚江   酒 醴 只 今 须 黡 糵   要 今 六合 共盈缸    
三春 一半 入 群芳   朱朱 白白 竞天香   人间 无处 著 此景   付与 长庚 作 肺肠   长庚 乘风 下 天宇   明窗 万卷 饱 今古   笔端 著处 皆 春容   文墨 林中 三角 虎   只今 声价 高 云烟   要辙 故应 岁 九迁   便当 折槛 追 家世   与 国同休 亿万年    
虏 兵震地 喧 鼙 鼓   黑帜 插 城遍 楼橹   蔽空 戈甲来 如云   群盗 相随 剧 豺虎   胡尘 漠漠 四壁 昏   诸 将 变名 窜 军伍   十万 兵噪 龙德宫   上 皇避 狄几无所   嗣 君匹 马诣 行营   朕 躬 有罪 非君 父   奸臣 草表遽 书降   身率 百官 先拜舞   那知 冯道 冷笑 渠   立晋 犹存 中国 主   翠华 竟作 沙漠 行   望云顿 有关 河阻   九天 宫殿 郁 岧 巆   目 断离 离变 禾 黍   生灵 日夕 望 中兴   犹幸 君王 自 神武   相公 特起 为 苍生   下视 萧 曹 无 足数   词议 云涌 纷盈庭   群策 但 以 二三 取   老谋大 节数 子 并   行见 犁庭灭 金虏   立马 常 依仗 下鸣   日 咏 杜鹃 怀 杜甫   飞鸟 犹尊 古帝魂   激烈 浩歌 来义 旅   规模 共佐李 西平   庙貌 不移 旧 钟 簴    
我 瓠 非五石   安能 枵 不用   但 恃 少年 气   未肯 就 羁 鞚   越人 已断 发   章甫 浪出 宋   何如 子 建文   脱口 人争讽   笑示 善者 机   绮语 时一弄   妙竟 秘不传   尺管阁 云梦   固应 羞芹 藻   清明 奴隶 共   明年 郁 梧桐   定作 喈 喈 凤   归 来访 原宪   慎 毋 学子 贡   故人 犹未病   反己 能求 中    
未须 绝迹 便餐 霞   且 饮 当朝 谏议 茶   法水 有缘 随远浪   污泥 无计染 莲花   千篇 信笔 初无语   万里 浮螺触 处家   已悟色 空元 不 两   夔 蚿 何用 更怜 蛇    
万物 纷纷 一马耳   百川 不同 均 一水   不 将 彼 是 作殊观   坐使 须弥 纳 芥子   李白 高视空 无人   审言 更 作牙官 嗔   可怜 纸上 较 轻重   画饼 象龙 俱 未 真   我师 宣尼四病 绝   抱瓮宁作 汉阴 拙   万 变 纷纷 不敢 侵   真室 何须 枢楗铁    
恶声 不入 伯夷耳   严陵 拂袖 钓寒水   古来 豪杰 例 幽居   佩   肯 随舟 人子   造化 炉中 忽为 人   笑笑 随缘 又何 嗔   细语 粗言 俱入 妙   醉 中 不必 更 陶真   年来 三复 韦编绝   得趣 无多 一味 拙   物外 翛 然 我 已 仙   不愁 石髓 坚如铁    
世上 纷华 蚁穴 耳   东流 不作 西归水   号 寒 那 用学 孟郊   捉 月 要 须 追 李子   一 樽 忽尔逢 故人   高谈 往往 鬼神 嗔   人间 目下 多 忌讳   忘形 惟有 醉乡 真   但 得 如意 酒不绝   四壁 莫愁 生事 拙   铸成 此 错吾安 之   何妨 与 费数州 铁    
蔽江载 石巧 玲珑   雨过 嶙峋 万玉峰   舻 尾 相衔 贡 天子   坐移 蓬岛 到 深宫    
扶 筇 欲 过 北山 来   政赖 诗囊 一笑 开   故 走溪山 寻 胜景   为君 携 向 笔端 来    
昔年 怨声 常满 耳   纷纷 女巫 未 沉水   天教 我 侯慰 远人   坐令 盗贼 化 君子   期年 仁政 遍 人人   抚之如子 不须 嗔   吏民欲 欺 亦 不忍   出言 洞见 胸中 真   要 图书 问 久已 绝   人皆巧 中 渠宁拙   优游 黄卷 有余 欢   此志 不 回端 截铁    
妾 身如 暮云   阴霾 愁渐 浓   郎来 如 晓色   日 高云 自空   晓色 未应夜   愁云 不可 重   会持 一 杯酒   举室 生 春风    
妾 心如 寒梅   随郎遍 江东   妾 身如 飞雪   知落 何亭 中   雪花 故清绝   何人 能 击节   梅花 岁 岁 春   千秋 香不灭    
妾 如傍篱菊   不肯 嫁 春风   郎如出 谷莺   飞鸣 醉乱 红   乱红有 何好   风雨 一夕 空   菊英 虽 枯淡   不 愁 霜露 浓    
当时 大 镬 四十 石   馅 粗 如柱 饼 八尺   饱食 起来 舞 金刚   挥戈 天上 驻斜 日   底事 年 来到 骨穷   炙 蒲脯 苔 诳 腹空   斗牛 一饭期 五日   一半 又 听 阛 黎钟   啄 腐吞腥 将 日削   天公 作意殊 不恶   十围 渐化 杨柳 轻   因驭 冷风 上 寥廓    
东坡 不恋 二千石   却 羡 黄州 芋径 尺   一饱 何妨 作许 难   千古 光茫贯 白日   我生 不暇 哭 穷途   入户 青钱 转手 空   肉食 不容 久 青琐   齿牢 但 可 叩 天钟   许侯 诗成 难 斲 削   飞流 来 洗 徐凝恶   开 缄 百里 已生春   九州 更赖此 心廓    
陶朱防 狡兔   渭滨 兆 非熊   先生 但 钓 月   君王 友不从   我 昔访 其迹   溪光磨 青铜   呼 公公 不 应   天籁 自号 空   何人 知 此景   携归 梵 王宫   乃知 夜半 力   端 在 寸 毫中    
朔风 夜号 空   于 喁 几枝 木   深山 自 春色   芳草 不 凋绿   朋 来得 佳游   招 提藏翠麓   新酒 赤如丹   竹萌 肥胜肉   一醉 出门 去   缺月 挂 修竹   归路 沙溪 浅   危桥践 寒玉   夜过 渭滨 居   门庭 故 不俗   对 坐 寂无语   泉声 如 击筑   宗盟 更 可人   相邀 勤 秉烛   开缄得 捷音   豺狼 俱面北   回 棹 今 可 矣   赏心 嗟 未足   西去 有 奇岩   佳名配 王屋   箕 踞 列十人   未充 空洞 腹   更约 林宗 俱   来伴 白云 宿    
愁见 孤城 万马屯   山行 飘 若 出尘 樊   临池 想凤心 皆 妄   据槛 观鱼 道 更 尊   笑 吸 百川 淋酒 渴   旁看 三峡 倒 词源   人生 适意 须 觞 咏   世事 升沉 不足 论    
懒 从 蒿目 世间 忧   缓步 招 提味九丘   正论 羡君 无 郑卫   穷途 慰 我 在 商周   飘然 忽作 迁 乔兴   卓尔难 追 跨海 游   别去 词源 应万 斛   幸分 涓滴 洗 离愁    
北山 知有 出郊心   为 霁 春寒 十日 阴   水石本 为 迁客 共   一枝 端 欲 寄 深林    
酒兵 招 我 破 愁城   顿觉 春风 拂面 生   却迫 豺狼 飞 小艇   当知 捩 手 又 翻 羹    
朱紫纷 趋 左衽 班   羡君 不动 屹如山   卷 将 禹稷 平生 志   掉 首归为 陋巷 颜    
句法 徒能 泣鬼神   文穷 欲 饯叹 无因   临存 多谢 知音 鲍   为 洗 胸中 万 斛 尘    
卧龙 何日 起 南阳   万骑 追风 竞挽强   射落 长庚 作 顽石   坐令 四海 复 农桑    
入手 新诗 夺 化机   一天星斗 夜无辉   想君佳思真 泉涌   索 我 强辞 似箭飞   平昔 端为 覆酱 用   临时 那得 锦囊 归   不如 且 遗长须 去   兀 坐 冥 搜 更 下 帷    
白白朱朱 春 已 深   那 知雪意 更 阴阴   落花 几阵 遮山密   穿褐余 寒赖 酒禁   骑马 不前 真有 恨   留衣 过腊 岂 无心   等 为 迁 客俱逢 雪   谁 似 梁溪独 醉吟    
玄冥 忽 欲 作春容   不许 东君 利 自封   已使 素英 拖 暖 絮   更 摧 妖艳 别 寒松   那知 往事 思飞燕   预 庆丰 年免 象龙   向 有 谪仙 诗句 好   何妨 闭户 醉 金钟    
绛 狗 鸣空 朱虎 攫   神焦鬼烂 不堪 虐   自 嗟 笔力 无 韩豪   不敢 谗 风干 鼎 镬   闻 说 祥符 物外 臣   能 将 念力 苏罢民   挽出 洞天 肩未息   飞云 驱雨 已 生春   曹侯德 我 诗 如洗   无乃采 葑 遗 下体   当知 此雨 非人 功   政赖 曹溪浩无底   君看 连天 六日 阴   檐 声夜 和 蓬 窗吟   羲 和 知师 今日 去   自行 天上 约秋霖    
管中窥豹 一斑 耳   敢 对 江海 更言水   赖公不作 扬雄 尾   舞雩 曾许 随 童子   绨 袍 至今 念 故人   世人 欲 杀 渠 不 嗔   更 将 妙语 为 高价   坐令 玉表欲侔 真   期公 终始 不相绝   回愚 参鲁余亦拙   异 时报 德 但 修身   那用 张良袖 中铁    
穷山 触目 纷茅苇   此意 昏昏 谁 可 洗   竹间 忽破 一枝梅   对 月 嫣然 耿寒水   吟诗 索酒 满 高堂   穿帘 的 皪 射晶光   世上 膻 荤 来 不到   翦 翦 天 风吹 冷香   人 言 百花 睡未起   独冠 群芳 差 可喜   那知 和 羹 自有 期   未 用 争雄 压 桃李   但怜 雨雪 正 蒙蒙   寒意 未舒 万象 穷   故作 选锋 驱残腊   挽回 天地 变 春风    
秋江 十日 雨   破浪 飞危 樯   恍如 在 天上   万顷 烟 茫茫   狂风 自南来   桂华雨 新 黄   停杯 不须 饮   且 饮 空中 香   平生 四海 心   老大 愧 周郎   聊复 随 孺子   解缨 濯 沧浪   北斗 挹 酒浆   天孙织 衣裳   乘兴 拏 舟 去   一笑 上 银潢    
号寒啼饥 自 聒耳   火中 莲花 那著水   超然 不复顾 尘寰   空色 两冥 舍利子   冠巾 贾岛齿 平人   当时 仅免 退 之 嗔   何如 伯升 云水 去   万劫 不磨 一点 真   公今 更 恐情 难绝   泛作 飞蓬谋 未拙   挽袖 牵裳 浩不回   当知 若 人 是 真铁    
忽忽 百年 石火耳   偃鼠 不 逾 一 腹水   胡椒 百斛 何为 哉   箪瓢 便 可安 颜子   君看 世间 容悦 人   胁肩 摇尾 恐人 嗔   所得 仅能 毛发 许   抵掌 无 由 一笑 真   期公便 与 此 曹绝   折脚铛 中归养 拙   富贵 鼎来 即 应 之   鄂 公未 遇姑 冶铁    
岭云去 天一 握耳   取死 一分 山下 水   不 辞 舟车 千里 来   赖有 陈蕃 知 孺子   当堂 得 酒 觞 故人   醉倒 花 前夜 不 嗔   我来 一见欣 如故   险 语聊 摅 肺腑 真   安得 眼边 万事 绝   与 君 千首 较 工拙   乐死 初 无 锸 自随   那学祠 东墓费 铁    
世上 乞怜 帖 双耳   得失 毫芒 汗 流水   辕驹 厕鼠端 可怜   笑 杀物 外奇 男子   先生 眼中 无可 人   将军 污足 渠 亦 嗔   傥 欲 眠 时遣 客去   两忘物 我 渊明 真   世间 势位 日 悬绝   不能 变渠 平日 拙   政如强 弓 五十步   无力 可贯青 唐铁    
太丘 官清 百物 无   青衫 半作 蕉叶 枯   尚念 故 人家 四壁   郝原 春雪 随 双鱼   榴火 雨余 烘 满院   宿酒 攻人剧 刀箭   李白 起观 仙人掌   卢仝 欣睹 谏议 面   瓶笙 已作 鱼眼 从   杨花 傍 碾轻 随风   击拂共看 三昧 手   白云洞 中腾 玉龙   推胸 磊块 一浇散   乘风 便欲款 天汉   却怜 世士 不偕来   为 借 干将 诛 赵赞    
维舟 古木阴   故人 能 倒 屣   相携步 高阁   千尺 夸 雄伟   雨余 天气 清   宇宙 空 如洗   对面 碧玉 峰   去 天不盈 咫   凭栏 一 超然   欲 抟 九万里   下视嚣 尘间   蠢蠢 鱼虫 耳   平生 浪 自苦   马上 肉消 髀   匆匆 欲何 之   烧香 更隐 几   入夜 寂 无人   波声 栏下 起   坐觉 非 尘寰   雷霆 生 脚底    
点额 万里 归   兀 坐 冷如水   惭愧 北 阮贤   为余饭 设体   既 邀折槛 朱   仍约 骑鲸 李   人乳 已 方丈   清歌 迟 皓齿   那 知事 大谬   反误 占 食指   得 鹿傥 是 梦   翻羹 得 无 鬼   我 生饮 红裙   万事 空一洗   所失 如猬 毛   岂 惟一 饭耳   端恐 荀 陈会   自此 参辰 矣   凭公反 高阳   勿 专 兰亭 美   主人 或 素餐   苏晋 端 可拟   何妨 具大 烹   肉食 从 客鄙    
虱卜 虽 萧条   虎筮 固 豪壮   要 皆 有 得失   未息 胸中 望   那知 方寸地   太空 等 虚 旷   川 逝水 不流   石高风 自浪   郑五 相府 荣   谢三 渔舟 漾   穷达 安在 哉   但 瞒 肉眼 障   鼓瑟 铿 尔舍   扶杖 啵 然放   在 我 本不亏   底处 更求 长   独挂 百钱游   无人 捉 私酿   醉 归 一腹春   满纸 挥琴畅   珍重 江左 王   德 邵宜 绛 帐   天遣 千里 来   不顾 闽山 瘴   人 言 臭味 同   政可慰 凄怆   谁知 金玉 予   诗成 即 相饷   笔力 到 天心   开卷 人争 仰   但 勿 赋 兔葵   小儿 易生 谤   献之诗 更奇   句法 晋守尚   从 渠得 精深   嗟余真 恍傥   何 当日 相从   烦君 更语 上   迳 追 太 古风   三叹 聊十唱    
我闻 幽轩 榜 芙蓉   琉璃 十顷 浸新红   此来 踏雪 空无有   黄芦败 苇争 号 风   却 坐明 窗弄书史   新词 仍 试佳毫 楮   香风 忽到 帘幕 开   一朵 芙蓉 却 能语   我生 眼中 万 妖娆   为 渠 还 作梦 魂劳   炙牛 未数 刘 师命   骖 鸾 便学 王子 乔    
风回 浪急 月初 圆   携得 鱼竿 下 钓船   自 是 高歌 星斗 上   不须 骑气 夜行 天    
八斗 一倾聊 热耳   开匣 时观 三尺 水   指天 喝 月 使 倒行   扬波 直欲 斩蛟子   安 得 知音 吾 党人   相看 青眼 不余 嗔   笑 驱八蛮 有 奇策   开怀 聊 与 话 诚真   可怜 吐哺 风流 绝   乞巧 未 遑 姑 守拙   坐观 明月 侵 虾蟆   空使 玉川 怀 寸铁    
烟云 著天 无寸空   寒窗 瑟瑟 夜号 风   浩歌 出门 何所诣   故人 飞锡 梵 王宫   扣门 兀 坐 寂无语   衲 破 蒙头 面如土   逢场 聊复触 机锋   千 偈 澜 翻疾 风雨   我生 鼻孔 自 撩 天   笑 将 龙肉 比谈挥   针水 相投 得 吾子   帖 肉 汗衫 今脱然   但怜 净业 犹诗 酒   醉笔 时作 蛟龙 走   傥 惟 语默 两 无妨   凭公刻 烛联 千首   况是 雪意 政相留   慎勿 匆匆 抚 刀头   明日 谈笑 作 春色   同 在 琼瑶 十二楼    
扁舟 载 月 随 夜风   晓到 溪源 访 老农   水骨 借风鸣 活活   涧 毛 被 雨 绿茸茸   竹萌 已削 琼瑶 白   村酒 仍 沽 琥珀 浓   醉倒 田间 无 一事   九衢 车马 自 冲冲    
天寒岁暮 两 无聊   访戴 那辞 千里 遥   直上 洞天 三十六   马蹄 迤逦 步 琼瑶    
寓形 天宇 间   一枝 慎所处   到 眼无溪山   堆 胸自 尘土   陈子 作舫 斋   端能 世外 趣   笑傲 风波 境   恬无 风波 虑   循本 鱼 可观   灰心 鸥 自舞   风景 虽可人   公乎 聊 四顾   纷纷 逐 末流   谁 援 沉迷 苦   吾 事 在 济川   慎勿 五湖 去    
谷雨 已 十日   不 散 阴云 顽   夜风 翼 腐草   借光 蒲苇间   往 来自 相照   似欣 天地 宽   何时 东方 白   红日 开 云端    
恭惟 圣德 高舜禹   一圃 岂尝分 彼此   世人 用管 妄窥天   水陆 驱驰 烦 赤子    
余腊 羁人 少共欢   那堪 瑞雪 降 云端   四时 欲 尽 三 更鼓   六出 番成 两岁 寒   欺压 岭梅 残艳白   密敲亭 竹碎声 干   公卿 休扫 黉 堂 下   留 与 来朝贺 客看    
安得 守令 体宸衷   不 复 区区 踵 前踪   但 为 君王 安 百姓   圃 中无日 不 春风    
前日 雨声 如 陨石   昨日 风狂 退 六 鹢   荔子 吐华漫 如云   结实 定知 无 十一   南 来 无以 慰愁 煎   端期 一饱果 中仙   山头 看花 日千转   默想 香味 空 流涎   事类 翻羹慎 勿 恤   风雨 在 天非 人力   要 及 丰年 天下 同   那为 海邦 私一物    
世间 杰栋 俯飞翰   帘 旌 不动天 风寒   但 得 一身 自 安逸   谁思 寒士 三万 间   东林 天下 推 第一   净几明 窗万禅客   主人 幽栖仅 一枝   便觉 宽容 无迫 窄   一身 六尺 何足 患   蠢动 当知 俱欲安   谁识 曹溪 一滴 许   能令 法雨 遍 尘寰    
万里 炎洲 政郁 蒸   阿香 搥 鼓 忽 砰 轰   云驱 铁骑 千山 合   雨 挽 银河 一夜 倾   龟 坼 有 田 皆 灌灌   猬 毛无稻 不生生   高楼 破晓 朱帘卷   六合 无尘 万象 清    
归帽 纳毫 真得策   要 笺 留带 计何 疏   公如 买 莱 苦求 益   我 已 忘 要 何用 渠   闭户 羽衣 聊 自适   堆窗 柿叶 对人书   帝都 声价 君知否   寄付 新传 折槛 朱    
瑟瑟 严风鼓 蓬户   对话 春围 两亡趣   使君 送酒 唤春来   坐 使漫 空翻 柳絮   雪榭 悬知雪 未消   一目 千里 皆 琼瑶   诗仙 冷坐 清 入骨   便合 九万 抟 扶摇   回首 故园 归未 得   天意 留人 亦 奇绝   我 今 幸得 贤 主人   公亦未易 有 此客    
茅斋 对 语夜 生春   帘幕 低园 沉水熏   冷坐 顾余心 似铁   题诗 羡子气 如云   山巅 有 蕨应 同采   郭外 无田 可 独耘   市酒 盈樽且 狂饮   儿 曹昵 昵 不须 闻    
扶 筇 西去 谩 寻春   独学 无人 沐且 熏   便 欲 问津 从 桀 溺   当时 折槛 愧 朱云   阴霾 满目 凭 谁 扫   芳草 莲空 未易耘   家学定 须兴 尚父   威声 一 振 九夷 闻    
寸草 春未报   秋风 树 不停   三年 真忽尔   过隙白驹 奔   庐坟 吾 岂敢   北堂 有 老人   作庵 居释子   佛事 勤朝昏   太史 怜此意   高额 揭显亲   梁间 垂玉 箸   壁上 霭 飞云   顾 我 何为 者   传家 空 一经   栖迟 已 三十   寒灯 尚短 檠   此辕 将 适楚   捩 手 或 翻 羹   那能 为 亲显   只 可充 添丁   但念 我 先人   白首 困 飘零   射策 不逢赏   青衫 脱王庭   今焉逢 太史   发挥 身后 名   坐令 九泉 下   冷骨 复生 春   显扬 政在 此   松楸 万世 荣   作诗敢 论报   欲 为 肌 上铭    
机锋 不契 更 何图   便合 浮杯 出上 都   此去 定须 安短 褐   平生 那肯 曳长 裾   回天 傥 是 奇 男子   绾 印原 非 大丈夫   挥手 出门 殊不恶   一帆 秋水 及 鲈鱼    
丹霞 修何行   天花 雨红英   草莽 化 金碧   宴 坐 十年 成   落笔 多奇语   酬唱 皆 名卿   微言 寄 祸福   无心 天籁 鸣   顷年 来 七峰   见 我 眼 增明   西来 的 的 意   一语 贯三乘   坐令 尘土 人   弹指 悟 无生   别来 今 许久   夜梦飞 爽灵   新诗 忽 入手   春风 死草萌   公以 慧生定   我 自明 而诚   相望 虽 千里   秋风 共一清   去 去 勿 作念   明鉴 无 将 迎    
断臂 一朝 续狼肉   楛 矢 漫 空 夜 相 逐   海 凫 乱飞 三丈 毛   蓝田 不行 四寸 玉   何如 南岳 追祖风   云间 坐致 桃李 秾   笑 尽酒 船 三百 斛   醉 吹箫 管上 晴空    
一天 梅雨 乱 缤纷   二陆 超然 乐事 并   师命 炙牛 携越 妥   相如涤器 对 文君   闭门 嗟 我 如 孙敬   载酒 谁 人 过子 云   窥窦 有心 公肯否   要 将 文字 杂 红裙    
短 檠 对 君同 泮水   虀 盐 不 给 穷吞纸   君今 载纸 连 数艘   贫富 相悬 九万里   崇宁 政事 先方田   纷纷 讼牒 乱 云烟   祗 今列 屋饱虫 蠹   官折 羊酒 寿高年   夫子 谈笑 收 余庆   不 复 尘埃 生 釜 甑   便当 痛饮 天津桥   一网 尽呼 天下 俊    
豪华 相陵豆 粥 石   坐 上 珊瑚 碎 三尺   那知 萧条 洙 泗间   灶火 不星 连 七日   我生 不复 饯文穷   醉眼 从来 四海 空   一饱便 令百忧失   三台 红 陈等 万钟   君家况 有 柳枝 弱   客恶 不容 主人 恶   造门 果腹 姑置 之   杜陵 寒眼 凭 君廓    
君不见 晋阳 作垣期 自固   中藏 荻蒿 劲 箘 簵   知音 会遇 张孟谈   安 赵有 才 终一顾   人生 会遇 自 有时   两股 何须 欲置 锥   快 将 好景 供诗 酒   嗟 嗟 戚戚 非 男儿    
我欲开 樽 百物 无   邻家 酒熟 各觞 吾   扶杖 出门 又 应供   三 生恐 是 宾头 卢    
火云烧 空汗 如雨   江北 江南 俱 豺虎   君侯 不顾 溪山幽   鞭马 一朝 去 莫御   挽君少 竢 秋风 清   君言 倚门 有 双亲   千里 归 从 彩衣 舞   死 生 不计 万钟 轻   过眼 纷纷 青 与 紫   颠倒 重轻真 可鄙   凭君 天上 整 乾坤   自古 忠臣 多 孝子    
寒芦 败苇 秋风 严   魏紫妙 黄 春色 妍   谁 能 不 随 天地 转   开阖 自我 古无前   秋花 忽 从 三月 盛   引得 好 诗来 相庆   为 见 漫空 儿女 姿   义气 稍回 君子 正   我顷 失鱼 缘 钩 直   抱璞 未酬 不须 泣   天生 我辈 岂 偶然   但 驱百怪 归 篇什   惭愧 梅仙情 最亲   期 我 看花 三省身   已 趁 春风 聊一笑   更仿 秋霜 不 改春    
饱食 官吏 不 深思   务求 新巧 日 孳 孳   不知 均 是 圃 中物   迁远 而 近盖 其私    
狄犬夜 吠 夷门 月   乾坤 易位 人 泣血   那 知千官 舞蹈 回   马上 洋洋 面不热   许侯 逆风 敢 孤 骞   黄金 围腰 挽不前   大明 升天 狐兔 遯   再拜 丹墀 吾 节全   我时 上天 恣狂 直   权臣 舌端 飞 霹雳   当时 陷阱 皆 交游   侯独临 存真 铁石   此来 邂逅 一笑间   夜倾 闽 酒 赤 如丹   胸中 磊块 浇未下   征 旆 匆匆 又 吴山   山前 鲛 鳄 翻 平陆   杀人如麻 未 充腹   凭君仗 剑 追祖风   坐令 四海 桑田 复    
世事 龊 龊 饥寒 语   恩怨 嘈然 相尔 汝   蝇营狗苟 端 可怜   不见 秋风 黄鹄举   君看 三山 夜降 神   钟成 人杰 超不群   堂堂 劲气 薄 霄汉   藐视 四海 岂 无人   箪瓢 陋巷 谁 知己   自足 一樽钓 秋水   谁 使 文星 射紫微   天书 遂 敕川龙 起   笑来 南国 开 绛 帐   议论 清明 森 万象   已令炉 锤 无 顽金   九万 却 抟 羊角 上   飘飘 归兴 凌秋空   莫恨 丁 宽易 已东   天生 若人 不 私子   当令 四海 遍 春风    
玲珑 画阁 入鸿冥   隐约 鸿冥入 太清   紫气 氤氲 随步 去   青霞 杳霭 逐行 旌   桃花 浪透 三山 近   龟角 屏高 七朵 横   解逐梅 仙 在 尘世   谁知 尘世 有蓬 瀛    
马上 衣衫 涴 尘土   敛板 权门 腰 伛偻   冷风 天上 呼不来   厚颜 如甲汗 如雨   星郎 高韵 凌云 烟   天籁 唤归酌 流泉   人间 热恼 醺 不到   亭 上鹤衣 飘欲仙   君方醉乐 人愁 绝   何如 御此 登天 阙   叩天 借取 衣 上风   吹下 九州 作 春色    
万里 归来 云 水乡   逢春得 酒且 彷徨   好贤 谁 似 双松吏   使 我 时终 一石狂   忽 与 高唐 来 鼠目   却令 朱户 锁 梅妆   先生 取瑟 吾 知己   安 得 从今 不举 觞    
真人 蹑身 凌紫霞   下悯 浊世 长 咨 嗟   崇楼 杰阁耀 金碧   开 阐至 道 非雄 夸   仙茅 连山 可度 世   守此 规规 如 井蛙   灵云 一笑 万事 毕   到 今 福地 空 桃花    
旸 虫 赫赫 欲 流金   夹岸 垂杨 失翠阴   已恐 人间 被 汤旱   谁 从 天上 作商霖   崇墉定 有 千箱积   果腹 同倾 四海 心   我 亦 不须 忧脱 粟   聊赓 既醉入 瑶琴    
清流 绳断 炎洲境   松响 挟 将 寒意 来   坐 上逸情 留不住   欲 随 风月 过 蓬莱    
蔓草 芊芊 迷旧 圃   日号狐猩 走 鼯鼠   世欲去 之 嗟 未能   竭力 米 盐 汗 如雨   先生 人间 第一流   目 中 万事 无全 牛   害鸡 已觉 无 多子   斩 新亭 柳作 清游   纷纷 姚魏争 黄紫   醉眼 虽 观心 似 水   但 搜 佳景 付吟魂   吐作 新诗 烂盈纸   惭愧 知音 太史公   为 榜佳 名字 画雄   二公连茹 归 霄汉   此亭 万古 扬 清风    
世人 无远韵   挟策 干 浮云   识字 仅 有数   得志 无短 檠   太丘妙 家法   不肯 卤 耕耘   藏书 浩 无际   兀 坐 观沧溟   寒陋 鄙 李邕   假书勤 朝昏   过眼 如 杜甫   散为 笔下 神   一家 今四杰   射策 到 王庭   自视 犹细事   家塾 方 讨论   嗟 我 未闻 道   政作 钻纸 蝇   会同 阿戎去   从公 问 斲 轮    
风行水上 偶 成文   暖入 园林 自在 春   换国 虽 工非 我 有   呕心 得句 为 谁 珍   三生 戒老 诗堪画   千古 长庚 笔 有神   不用 临风 叹 奔逸   箪瓢 一笑 舜 何人    
傍水 禅房 半掩门   乍晴 帘幕 采 黄昏   风驱 红雨春 何在   酒入 香肌玉 自温   勿 笑 饥肠 充笋 蕨   须 将 醉眼 盖 乾坤   杖 头理 有 百钱 在   明日 还 寻未 到 村    
客食 突不黔   马上 肉消 髀   所 得知 几何   此生 亦 茅靡   何如 丰岩公   一室 万缘 止   竹林 能 清幽   岩窦富 奇伟   关门 寂 无人   烧香 坐隐 几   今年 忽猿 惊   杖 屦 数百里   持此 凝宴 坐   老师 一 启齿   我 岂 死灰 如   春风 吹不起   请君 看九渊   止水 即 一洗    
江边 芦苇 风 飕飕   东君 一点 破寒愁   窗间 疏影 横春瘦   枕上 冷香 寻梦 幽   夜半 竹折 惊 残雪   醉起 卷帘 千山 月   肺腑 洗空龙 麝腥   落笔 天香斗 清绝    
我生 不顾 四壁 空   千金买笑 醉 春风   半夜 酒 红潮 玉颊   亭亭 秋水 影 芙蓉   作文 忽慕元 和 格   送入 贤关 亲眉白   遽闻 皇甫 语穿 天   渊源 盖 是 退之客   琢句 出 人数 等 高   要令 天下 无 英豪   击节 一观 百忧失   不觉 此身 犹布袍   平生 自足 牛蹄 水   为 公辟易 数百里   愿得 佳句 时 飞来   此间 幸有子期 耳   雨意 朝来 犹 许重   安得 相 从 恣 嘲弄   虀 盐 充腹 灯一萤   兀 坐亡 聊真 梦梦   会 鞭匹马 城东 陬   对床 臭味 两 相投   归来 笔下 饱 奇怪   不须 更 事 子长 游    
闽山 去 天余尺 五   渔浦撼舟 滨九死   临水登山 万里 来   却 向 春围 饮 墨水   白云 目断 无飞翰   夜 将 剑 铗 于 谁 弹   世人 相马 例嫌 瘦   饿死 首阳 不 作难   侧闻 天下 有 人杰   洗 出 新诗 耿 冰雪   年 来 亦 复 坐文穷   空使 品流 居 第一   抠 衣 浩歌 起相 从   雨意 那忧 泼墨 浓   匆匆 对语 一笑 粲   万斛 穷愁 一洗空   公 今 清誉 高 星斗   我乃栖 迟事 奔走   收拾 政赖 退之豪   瘦寒 不复 麾郊岛    
谁 向 人间 脱 甑 蒸   烦公大句 激 雷轰   高才 自是 百 夫特   出语 当令 四座 倾   霖雨 虽 从 天上 降   烟云 要 自 笔端 生   吹嘘 六合 无凡骨   例欲 乘风 款太清    
斗枢 不见 走蛇金   万里晴空 无雨 阴   郗扇 虽交 更 挥汗   嵩车 才 出辄 成霖   诗如 翻水惊 黄绢   力可 回天 在 赤心   百里 敢烦 天下 手   丰年 无事 但 鸣琴    
沙溪清 可 啜   远山 翠欲流   翩然 航一苇   浩歌 入 芦洲   高 堂上 木杪   幽 人事 胜游   但足 箪 瓢乐   不知 天地 秋   我笔 嗟 无口   冥 搜空 掉头   何如 三才 杰   等 是 济川舟   开卷 腾 光怪   天上 卿 云浮   阿云 又嗣音   吾 砚 不欲留   平生 浪诗声   寒虫 号 清幽   已 对 狂 道士   从此 敢吟 不    
男儿 匹马 追风 嘶   朝燕 暮 越 去 如飞   谈笑 功名 在 钟鼎   卵破草 折驱 胡儿   悲吟 误学 愚溪 柳   落笔 幸无 龙蛇 走   诗成 不 直水 一杯   谁解 金龟 与 换 酒   能言 嗟 我 闭 雕笼   九万 扶摇 政属 公   好振雷 威养 霖雨   要须 奏 赋 未央宫   游戏 诗坛 整部 伍   笔锋 光怪 横 天宇   异时 请赓 七月 篇   恶食 卑宫 赞神禹    
四海 王 信州   志气 老益壮   家 学 九夷 闻   人物 万夫 望   若 使 在 庙堂   天下 无怨 旷   胡为 一叶 舟   也 泛 闽溪浪   顾余真断 梗   江淮 付 摇漾   逢人辄 倾倒   涉世 无 堤障   既念 越人瘠   仍 欲 郑声 放   斥下 九天 来   宜似 幽怪 长   邂逅 忽 相逢   琥珀 倾新酿   大急赓 歌诗   胸臆 赖 舒畅   我语 无 余韵   日书 甲乙 帐   得君驱 鳄 手   不忧 潮阳 瘴   三年 去 国心   海隅 日 凄怆   东家 久 不 燔   稚子 将 无饷   诗成 皆 置 之   万事 吾 不仰   那复思 重裘   区区 欲 止谤   明朝 更 可人   芒鞋 穷 好 尚   遥知 翠微 中   高谈 得 纵傥   至 乐 黡 糵 间   虚名 钟鼎 上   轻重 不须 论   杯 行且 酬唱    
两鸟 相酬 不肯 休   欲令 日月 无旋 辀   斯文 未丧得 韩子   扫灭 阴霾 霁 九州   古来 散文 与 诗律   二手 方圆 不兼笔   独渠 星斗 列 心胸   散落 毫端 俱 第一   陋巷 嗟 余四壁 空   恶本 雕残 付 蠹虫   虽得 一班 时可意   鱼鲁 纷纷 意莫穷   好古 谁 似 城南 杜   平生 不 矜润 屋富   力刊 善本 妙 毫厘   日费 千金 曾 不顾   老藤截玉奴 侧理   千古 松煤腾 碧烟   入手 五行 俱可下   兀 兀 短 檠 忘 夜眠   我生 嗜好 随时 改   独有 此书 心 不解   欲酬 厚意 锥 也 无   更为 先生 作阿买    
我闻 张微子   仰天 能 服雾   又 闻 填 海神   挥鞭 石欲骛   二子 呼不来   登山 自纠 屦   雷鼓速 云阵   忽忽 千岩布   谁 云 九万 隔 高穹   玉女 笑眼 逼人 红   银浦 遂 倾 瓜蔓 水   雪浪 欲 浮 天梁 宫   孤孙得 糟时 哺翁   泛泛 浮家 烟浪 中   竞呼 力士 来 西域   临江 吹缩 十丈 龙   那知 夏雨逢 甲子   身如猪 鸭 不须 鄙   赤松 作此 岂 无谋   门生 主兵 渠主水   长江 正欲 截苻坚   夜亡 智伯水 如天   此功 朝成 暮 可 霁   便当 对 月 饮 青田   一雨 从今 十日 约   要赓 丰年 入弦索   凭君 唤取 阿戎 俱   笑 上 天门 同 软脚    
谪 宦亡 聊 又 出奔   敢期 冠盖 也 临存   豪华 自厌 蒸人乳   冷落 能来 叩席门   莫叹 愁肠 充 苜蓿   从来 醉眼 盖 乾坤   相知 政在 世情 外   赐 达 回穷 不足 论    
南奔 千里 已途 穷   更 向 长江 避贼锋   十口 未容谋 去 住   片帆 那暇择 西东   乞钱 不忍 从 司业   食粥 新来 似鲁公   赖有 诗情 摧不老   时 将 新句 吐 长虹    
征鼓 驱人夜 发船   别来 无处 写忧 煎   高吟 自答   嘤 啸   旅食 时 开郁屈 筵   君去 青天 才 尺五   我 今 白发 已 三千   何当 却 饮 南湖 月   颠倒衣裳 舞 谪仙    
雨余 榴火 欲 烧空   宫槐 老翠 闇 熏风   即 今 此景 那可恃   忽观 玉露 泣 芙蓉   请 公文 急 出新 格   变茅 黄兼苇 白   坐令 鼠辈 扫地 空   毋使 再 来 相 主客   异 日 光芒 李杜高   声价 岂但 一时 豪   故应 高视空 四海   纷纷 过眼 万银袍   我 生作 意游 弱水   蓬莱 杳隔 三万里   何如 平地 揖 诗仙   一洗 从来 郑卫耳   期公便 作 九鼎 重   云水 未容 扁舟 弄   漫天 霖门 在 胸襟   半夜 吹作 高宗 梦   鬼方 月 窟 虽殊 陬   愿治 之 心辄 相投   泽民 事业 无 多子   要 使 人人 鼓腹 游    
踪迹 平生 半九区   醉倒 时得 蛾眉 扶   连年 兵火 四方 沸   一饱鸡豚 半月 无   住 世今 非 孔北海   分司 自到 宾头 卢   卷帘 月色 招人醉   三百 青铜 径自 沽    
渊明 句法 古无有   头上 幅巾 供漉酒   李白 豪篇 惊 倒 人   举目 望天 不计 斗   二 子 风流 不可 追   公作 幽轩 为 唤回   长鲸 渴兴沉 江海   锦囊 妙句 生 风雷   安得 一廛 在 公侧   时时 去作 孔融 客   愁肠 得 酒生 和 风   也 向 毫端 写 春色    
万窍于 喁 北风 烈   乌云 贴 地 欲 飞雪   醉 乘 一叶 上 玻璃   忽霁阴 威行 夜月   凤凰山 头想 大颠   芒鞋 竹杖 弄 清泉   胸中 得句 自 春色   散入 草木 胜 云烟   安 得 今宵 对挥 麈   快然 别作 二岁 语   遥知 今吾非 故 吾   便当 刻烛 追 风雨    
成均 冷 坐 穷吞纸   额 叩龙墀 滨九死   背负 琴书 偶 生还   赖有 春风 满 故里   故里 渺居天 一隅   因 仍 蔓草 不堪 除   多谢 先生 肯 游刃   号令 雷霆 一扫驱   旧弊 忽 消新庆长   老稚 相携 纷击壤   坐使 牛蹄 一泓中   九万 共抟 羊角 上   只恐 朝廷 急 英雄   割鸡 不用 烦 屠龙   政须 太山 来 压卵   金阙 唤回 小令 公   陋巷 嗟余空 四壁   饿死 平生 无枉尺   知音 今有 昌黎 公   玉川 得 卧三竿 日    
元戎 帘幕 海滨 开   谪仙 骑鲸 天上 来   尊前 谈笑 赞筹画   一洗 八郡 无氛 埃   功成 挥鞭 朝玉 阙   九重 阊 阖 开 春色   要传 天意 下 人间   翰苑 政须 万 人杰   我 今去 国已 五年   天子 令伴 黄冠仙   邂逅相逢 君复 去   林泉 还 我 擅 云烟   君去 上天 款天语   莫畏 雷霆 作强 御   人间 疾苦 欲 扣天   天门 嵯峨 隔 云雨   红巾 十万 今 已 无   致此 红巾 本 何如   拨乱傥 知 原始 末   制 梃 自可鞭 匈奴    
青青 门外 竹   练练 涧 中流   水竹 自 相激   天壤 无炎洲   我友 有 高韵   来 为 扶策 游   氛埃飞 不到   轩 窗寸寸秋   高文 穿 天心   细字 编 蝇头   气豪 欲 骑 月   志锐定 焚舟   我来 初过 雨   衣衫 空翠浮   平生 百斛 尘   一洗空 不留   归来 短 檠 下   清风 入梦 幽   不知 白莲社   肯容 灵运 不    
雨过 东山 春意浓   但 携 桃李 步 春风   眼高 四海 无勍 敌   百万 胡奴 一   空    
五 湖 范蠡 携 西子   三 国周郎 嫁小乔   盖世 功名 聊 唾手   何妨 樽 酒醉 妖娆    
草木 得 新露   袭人 吹 冷香   泉水 夜 相激   衾 枕 自 清凉   我 携 谪仙 人   眉目 秀而长   高怀 洗尘 累   抵掌论 老庄   若人 不世有   此景 那 可 忘   终当 跨皓鹤   同作 云间 翔    
昌黎 论 佛骨   南行 气亦壮   卖书 请 镂玉   却 起 北归望   香山 最 风流   诗酒 事夷旷   那 知闻 琵琶   泪溅 九江 浪   此身 苦海 中   风波 随 荡漾   妄见 分 南北   无 乃 眼中 障   嗟 我果 何人   楚狂 本天放   外 物 不须 论   有身 今 已长   斥归 水云 乡   日醉 莲花 酿   茗 饮过 陆羽   禅悦 得 文畅   安此 更 何求   万里 脱 毡帐   死生 则 置 之   北 邙 岂 俱 瘴   使君 怜 我 愚   了 无 逐客 怆   谓 我 耕 白云   不独 齐眉 饷   诗来 觅 欢处   光芒 不可 仰   欲 醉 桃李 春   那忧 贝锦谤   赤脚 敢 云 无   社舞 非 时尚   侯门列 蛾眉   一见 吾 其傥   抛砖 此 当先   积薪君 在 上   更为 李与苏   两家 按新唱    
花柳 年 来 不忍 春   出郊 聊 复写 忧熏   天因 御史 欲 飞雨   山为 文公 却霁云   寸 舌 不须 论理 乱   一犁安得 遂 耕耘   凭君且 尽 杯中物   酒恶 花香 自在闻    
雨过 西风 作晚 凉   连云 老翠 出新 黄   清芬 一日 来天 阙   世上 龙涎 不敢 香    
君不见 解空 宴 坐 寂无侣   宝花 忽尔 窥岩户   已 将 精进 耸人天   是 用 色相 旌其苦   又 不见 毗耶 居士 坐 高堂   四落 天花 趁挥 麈   若人 犹 有空 可谈   真机 何处 遁 天女   丰岩 寂寂 梵 王家   谁 把 幽岩名 雨花   我知 此诚 齐人 耳   但识 解空 与 毗 耶   谁知 丰岩 了 无取   口角 澜 翻初 不语   吾 宗未出 天莫窥   岂复 有花 可为 雨    
前年 十月 间   胡兵 满 大梁   小臣 阻天 对   血涕夜 沾裳   去年 十月 间   左省 谪 征商   扁舟 归 无处   江浙 俱 豺狼   今年 十月 间   叛卒 起 南方   官兵 且 二万   一旦 忽 已亡   一身 幸 无责   奉亲 走 穷荒   天宇 如许 大   八口 无处 藏   空山 四十日   画饼 诳 饥肠   朼 来 古 招 提   和 气霭 修廊   迎门 有 禅伯   梵 行照 穹苍   却念 客无归   烧猪 饭 苏郎   方袍 二百 指   祖灯 其复光   中有 护法 人   义气 干天枪   倒床 得 甘寝   不知 冬夜 长   明朝 曹 夫子   破浪 飞危 樯   入门 郁 春色   满船 载 琼浆   高谈 惊 霹雳   佳句 刻 琳琅   那知 奔窜 中   一 乐得 未尝   何当 扫 阴雪   四海 共 春阳   便携 我辈 人   浩歌 归 醉乡   世事 如奕棋   臧否 均 亡羊   蓑衣 可钓 月   底处 是 金章    
苍苍 九万里   拍塞 雨天 葩   云际 在 天上   我 去 更 携家   不知 山 高低   晶 荧浩 无涯   回头见 侍香   蒙蒙 隔 琼花    
狂直 初 无 涉世 才   雷公 斥下 九天 来   面冲 风雪 吹 三月   马避 干戈 易四回   带雪 烧柴 平体 粟   沥槽 沽酒 慰饥雷   如闻 明日 登闽岭   茅舍 春风 夜 满怀    
萧条 门巷 半莱高   杯酒 田间 亦 自陶   采栗 久 要 工部 拙   骑鲸 偶厕 谪仙 豪   狂波 故作 风雷 噫   逸兴 何妨 日月 高   胜景 赖君 佳句 压   胸中 江汉 更 滔滔    
琢磨 佳句 敌 离骚   赖得 朋来漉 酒陶   时遣 纡 余资卓 牵   更 将 华妙济 雄豪   阁临 巨浸 南溟 近   帘卷 晴空 北极 高   更约 高谈 句法 外   可怜 天下 政 滔滔    
兰 桡 舣 岸 雷霆 骇   疾雨 狂风 欲 翻海   吾人 作意 水石间   素志 岂 因 风雨 改   悟 适当 如未悟 人   衡山 不知 为 开云   鲁阳莫试 挥戈 手   郭泰 何妨 垫角巾   山僧导 我 飞芒 屦   要 看 渠师 得 道 处   雪喷鼎 烹一斥 回   千古 涧流 不东注   我 笑 教师 太 豪雄   故令 鬼物 窥吾踪   安得 廓然 无圣解   苍崖 依旧 飞白 龙    
五柳 归来 昔陶公   七闽召 还 今 邓子   不 将 出处 作殊观   便 了 陶邓 先生 死    
傍山 怪石 如 蹲 虎   绝顶 去 天无尺 五   却 披丛 棘 下 山腰   丹碧照 空飞 栋宇   道人 养道 厌 尘劳   避世 只 嫌 山不高   那知 行空 老曼倩   窃食 不 遗 王母桃   松桧 参 天门 昼闭   碧玉 撷 蔬饭 炊雪   百年 冷坐 无车音   一旦 偕 来 真 恶客   当知 喧寂 无殊观   出世 何妨 在 世间   能致 吾人 师 作古   龙兴 今日 始 开山    
城头 皂帜 作云飞   城中 不纵 胡 马嘶   虎狼 那顾 百万 众   政期生 载人 杰归   天王 遣公赴 狂虏   胡奴列 拜 听 奇语   军中 相庆得 左车   便觉 笑谈 混 天宇   先生 一笑 凛 长虹   此膝 那屈 穹庐 中   平生 数奇似 李广   自许 孤忠 如鲁公   毡帐 归来 眦 欲裂   北望 紫微 湮涕血   更期 结草 报 君王   夜半 无人 径自 绝   城门 初开闻 讣书   参骞 哭 往 万人 俱   义色忠 躯略 不变   忠言 凛凛 在 襟 裾   当时 中国 满朱 紫   不臣 女真 即臣 楚   闻公高 节端 不回   身 虽亡恙 气先 死   英 风吹 到 新 冕旒   天恩 夜破 九泉 幽   佳城 可葬 不可 没   时有 红光 上 斗牛   我 昔 从 公子 弟列   欲 报公知 效公节   公骑 箕 尾 我 谁 依   独上 山巅 采薇 蕨    
老木 森森 小径 斜   淡烟 横锁 两三家   晚来 欲 写 潇疏景   举目 遥岑 更望 赊    
松篁 拥翠入 云间   雅称 高人卷 道 闲   自 是 红尘 飞 不到   一 溪流 水绕 青山    
文阵 曾 惊 贤士 关   青衿 袖手 仰登坛   当年 声价 辉 旸 谷   晚节 清贫 奈 岁寒   地下修文 屈 颜子   人间 谈易 失丁 宽   传家 赖有 千 人杰   三接 天衢 不 作难    
高堂 宴 坐 亦 何忙   金水 聊观 毁 与 穰   远配 刁间 笼 桀黠   未饶 倚顿 埒 侯王   桑麻有 亩 今千计   牛马 难言 用谷量   可惜 一朝 螺变麦   千金 无药治 膏肓    
凛然 风韵 老 尤癯   方寸 经营 包九区   窖 粟巧为 任氏策   缚 船 冷笑 退 之 迂   深藏 未肯 骄 僮仆   俭德端 能率 里闾   故使 考终 逾 七十   不因 财害 似齐奴    
荔子 有 佳品   乃 在 府 城东   我来方 秀发   黄云 几万 重   遥知 香味 色   已具 碎花 中   凭栏 一念足   不食意 自充   人世 如梦耳   当 体色 即空   谓 是 为 真实   便 可侑千钟   谓 是 为 非实   真饱亦何 从   虚实 两无有   楼高 雨蒙蒙    
天 上楼 成求 后 笔   今古共 嗟 李长吉   那知 施侯 更 可怜   只 向 人间 二十一   平生 疾恶 端 如 雠   高视 青衫 气横秋   岂 惟 落笔 动惊俗   政事 入眼 无全 牛   汗血 共期 千里 足   狂风 忽 已 摧秀木   生前 万事 且 置 之   白头 老母 将 焉 属   管 鲍 交情 我 最深   讣来 一恸 几 失音   相思 通昔 不 作梦   对床 蟋蟀 更秋吟    
满腹 悲辛 谁 与 言   叩门 不应 更 依然   一斑 昔 我 尝 窥豹   五色 还 公自 补天   新 陇 只 今堪 挂 剑   枯桐 从此 不 调弦   典刑 今有 阿戎 在   定 与 相 从 对 白莲    
虀 盐 昔者 谩儒宫   苇 白茅 黄 处处 同   十载 从公烦 点 铁   寸 毫令 我 稍 披聋   一泓渐 笑 牛蹄 水   万里 初观 羊角风   欲 反三隅 嗟 已 矣   两行 衰泪付 春风    
森森 松竹锁 春风   半掩 柴门 一径 通   独步 水云 情似 鹤   对人 谈论 气如虹   诗书 当日 三冬富   光焰 他时 万丈 雄   忽驭 冷风 径 归去   长庚 依旧 耿秋空    
白鹤 一去 断 消息   白鹤 岭 高高 无极   仙人 望汝久 不 归   珠花 撩乱 瑶海 碧   当时 同伴 有 飞鸾   雪浪 欣天 翻彩翼   世间 千岁 会 重来   过眼 不须 寻鸟迹    
狂风 一过 天 如洗   四卷 阴云 空 万里   高楼 月色 三 更 寒   鱼歌 相应 起寒苇   一樽初 对 谪仙 人   只用 澜 翻细 论文   半夜 拂衣 翩欲往   飘飘 逸兴 凌秋云   破浪 扁舟 一叶 细   问君 去 去 端 君意   笑言 演峡 隘 心胸   要观 闽海浩 无际   顾 我 虀 盐 尚泮宫   安得化 云 便 从 龙   好景 欲 观今 未遂   凭君 驱入 锦囊 中    
当年 曾 忝 从 官班   再拜 天颜 咫尺 间   今历 千山 嫌 未隐   芒鞋 明月 又 登山    
石壁 巉岩 惊鬼划   异草 幽花锁 春色   群山 迤逦 不能 高   突兀 独磨 霄汉 碧   芒鞋 千尺 上 崔嵬   手摘 星辰 脚底 雷   拨破 烟云 得 洞户   醉眼 恐 是 天门 开   入门 嵯峨 森紫玉   冷风吹 面天 香馥   箕 踞 胡床 挥 麈 尾   万指 未充 空洞 腹   我 因避 地访 名山   扁舟 夜渡 沙溪寒   辛勤 博此 一笑 喜   太平 犹在 水云间   猛将 今 无 三角 虎   狐狸 昼号 鳅 鳝 舞   灵岩 知有 老 龙藏   挽出 人间 作 霖雨    
水沉 一 炷 袅晴窗   默坐 无心 可得降   浥 露 菖蒲 能寸寸   语晴 新燕自 双双   只今 得 兔 不 钻纸   那用 浮杯 更度江   前世 远公 只师 是   好 从元亮 供千缸    
世人 龊 龊 例卑 嘶   枪榆不识 南冥飞   邂逅 逢公能 可意   笑呼 文举 作群儿   扁舟 十日 系 杨柳   未忍 愤然 夸 疾走   官长 虽 嗔 渠不闻   且 觅吾徒 绝诗 酒   笑谈 便觉 无 樊笼   胜 景况 复烦 天公   眼前 突兀 万银屋   河伯 欲 以山 为 宫   期 公定 非哙 等伍   爱公高气 塞 寰宇   此行 要须 上 九天   利磨 干将 斩 张禹    
晴空 当昼 栖 旸 虫   目林 欲 焚深 甑 中   多谢 吾 君肯 相访   袖中 诗句 来 清风   爱主 我堪 犬马 比   采蕨 山巅 行 饿死   岂能 五绝 比天 人   疾读 君诗 汗 如洗   君今 师友 人中豪   琢磨 事业 当日 高   若扣 天门 自求试   速为 奉天 留陆贽    
渡头 送君 泛 小舟   丝丝 细雨 织寒愁   自闻 君来 天亦喜   急扫 阴霾 霁 九州   聚星 高会 古难续   也 欲 从 君勤 秉烛   期君 指顾 苏瓯 闽   一笑 春风 不忍 独    
昴 星下天 扶汉德   长庚 乃 向 开元 谪   光芒 相照 数百年   一尊 不得 闻风 月   何如 今日 出城 闉   高堂 共享 无边 春   风流 皆 在 烟霞 表   不数 当年 荀 与 陈   江湖 我 今方 卷舌   君 等 上天 环 北极   箕斗 虚名 不必 多   要斥 旄 头作 顽石    
我本 穷山 采薇 蕨   偶上 丹霄 骑 日月   云端 不着 痴 仙人   天公 虽笑 雷公 斥   今 我 在 陈粮 殆绝   不梦杏浆 浇细 肋   詹成 炊饭 似抟 沙   牛革荐 甘真 嚼 铁   惭愧 忘形 二禅客   倒屣相迎 作禅悦   竹萌 瀹 水莹 琼瑶   土芝 借糟 凝 琥珀   余不供 僧 僧 供余   是 事 颠倒 古所 无   要 知人 我 两无有   此 饱 便当 均 太虚   昨日 龙兴 飞 尺书   挽 我 登山 有篮 舆   试问 二师 肯俱否   一饱 还 君 欲 借渠    
女真 作意 厌人 肝   挥鞭 直视 无 长安   南渡 黄河 如履地   东 有 太行 不能 山   帝城 周遭 八十里   二十万 兵气裂 眦   旌旗 城上 乱 云烟   腰间 宝剑 凝 秋水   雪花 一日 故 蒙蒙   皂帜 登城 吹 黑风   我师 举头 不敢 视   脱兔 放豚 一扫空   夜起 火光 迷凤 阙   钲 鼓 砰 轰地 欲裂   斯民 嗷嗷 将 焉 之   相顾 无言 惟 泣血   仆射 何公 叩龙墀   围闭 相臣 臣 噬 脐   奇兵 化作 乞 和 歙   誓捐 一死生 群黎   游谈 似霁 胡帅 怒   九鼎 如山疑 弗顾   郊南期 税 上 皇 舆   截破 黄流 径 归去   陛下 仁孝有 虞均   忍令 胡骑 耸吾亲   不龟 太史 自鞭 马   一出 唤回 社稷 春   虏 人 慕得 犹 贪利   干乘载 金未 满意   钗 钿 那 为 六宫 留   大 索 民居 几卷 地   六龙 再 为 苍生 出   身磨 虎牙 恬 不恤   重城 突兀 万 胡奴   杳隔 銮舆 今 十日   南门 赤子 日 骈阗   争掬 香膏 自顶然   忿气 为 云泪 为 雨   漫漫 白昼 无 青天   太王事 狄空 金帛   坐使 卜 年 逾 八百   天听端 在 民心 耳   苍苍 谁 云 九万 隔   会 看 春风 拥 赭黄   万 民歌 呼喜 欲 狂   天宇 无尘 瞻 北极   旄 头 落地 化 顽石    
土屋 茅茨山 万重   阴云 不解 雨蒙蒙   桃源 目断 知 何处   身在 杜陵 诗句 中    
九州 胡马 闇 尘埃   政恐 狂澜 不可 回   敢念 陶潜 旧 彭泽   当寻 阮肇过 天台   三朝 我乏 回天 力   一壑君 还 钓 月 来   便 好 相 从 长夜 饮   箪瓢 新 有脯 青苔    
樽 酒 源头 一 拜神   麕 羊 瓮 茧 便 青春   当年 旱魃 矜余虐   祷去 阳侯失 旧津    
博带 峩 冠新庙 像   长衫 紫 领乐 耕民   雨 旸 从此 如 常德   愿作 常山 荐 号 人    
海角 谁 能 写 客忧   童颜鹤发 顾崇丘   风流 君似 东山 谢   勋 业余 惭 赤壁 周   落笔 敢陪 风雨 疾   扶 筇 时共水 云游   明朝 却 羡 先生 去   万顷 烟波 醉莫愁    
一夕 狂风 雨万英   醉 扶 筇竹 踏 疏星   归来 衫袖 天香冷   一洗 人间 龙 麝 腥    
老松 古柏争 清劲   社稷 元勋 李文正   风流千古 照人寒   家有 白眉声益 振   十年 游宦 落穷山   妾 无 衣帛 日号 寒   只余 净业 磨不去   骎 骎 笔势 江河 宽   阿戎作 诗 更 难偶   银钩 仍复 规颜柳   苍藤 千尺 练 敲 冰   万轴晶 荧照 窗牖   明月 夜光 两相酬   束笋 堆床 曾 不休   公家 自有 呕心 戒   岂容 雕琢 损天游   嗟 我 无文出 月 胁   惟有 蓬窗 堆 柿叶   如何 分 我 三百万   试扫 危言 助 调燮    
伯夷 自甘 首阳 蕨   商臣 不戴 周日 月   那知 世人 冷笑 渠   却言 冯道 有 全节   纷纷 过眼 万飞 蚊   何如 闭目 日 饮醇   议论 不 从 流俗 变   吾 宗赖 有 谪仙 人   谪仙 品流 居 第一   射策 王庭 恣 狂直   不知 天上 闻不闻   见 说 奸臣 俱辟易   秋风 鞭马衫 蓝   一官 聊渡试 江南   群 从 相 从 得 髯 尹   家学 当须 与 剧谈   江南 风月 归诗 酒   二 陆相 从 真得友   无人 肯伴 栟 榈 狂   为 我 唤回 脱帽 张    
平生 作意 庐山 游   往来 却 贪 吴越 舟   陛下 许臣 鞭匹马   芒鞋 因得款 清幽   是 时 六月 蒸 炎暑   六合 黄尘空 一雨   上方 冷翠袭 衣襟   便觉 笑谈 在 天宇    
吾 从 得 酒 便 超然   何用 红妆 恼醉眠   密约 自怜 非 宋玉   官差 聊复 浼 梅仙   樽 前 起舞 无咸 鹆   坐 上求 归似 杜鹃   去 去 眼中 无 俗物   却 将 诗律 绊春妍    
醉中 飞梦到 神清   夜半 高楼 借水明   下瞰 寒溪 凝 水晶   孺子 相呼同 濯缨   楼上 天 人 百宝 璎   瑞色 天香 充栋 楹   步云 一曲 语春莺   千山 洗空 烟雾 横   酒醒 帘外 竹 阴行   夜风 更为 芭蕉 生   愁肠 起向 谪仙 呈   梦境 凭君 指顾成   一开 后堂 花柳 盈   香肌 可 万 六出 霙   佩玉 步莲 不 自轻   寒眼 那能 更 指令   春葱 斜 捧 玉壶 倾   真珠 红滴 浓 无声   一醉 花间 岂易营   归来 十日 寸心 萦   兰亭 家风 类 帝京   为 余 亦 复出 花城   柳腰 随风 万里 征   安焉 不 复数 归程   坐令 铁心 宋 广平   夜 揩 醉眼 赏梅 英   歌燕舞 赵艺 更 精   遏云 回雪未 可评   人间 不 复数 娥 嬴   神仙 游戏 肉眼 惊   我生 不顾 万钟 荣   对花 有 酒 即 蓬 瀛   高 会 何须 四者 并   赤脚 亦 能 写 高情   最恨 苏公世 公卿   家 声 往往 九夷 倾   风流 阵中 却 寝兵   酒瓯 但 借邻 姬擎   何日 高堂 钟鼓 鸣   如 我 心醉 如春 酲    
竹外 玻璃 十顷 宽   水芝 高下 刻 琅玕   冷香 翦 翦 秋风 动   孤艳泠泠晓月 寒   康乐 气豪 犹 出社   易之韵俗 更 谁 看   笑谈 今日 亲姑射   太华高吟 不数 韩    
北书 一纸 惨 天容   花柳 春风 不敢 秾   未学 宣尼歌 凤德   姑从 阮籍 哭 途穷   此身 已落 千山 外   旧事 回思 一梦 中   何日 中兴 烦吉甫   洗开 阴翳 放 晴空    
凉天夜 无云   寒江秋 更 碧   冷照 月 华中   水天 同一 色   画船 渺 中流   三 更 群动寂   清风 远 相随   芦花 秋 瑟瑟   近山 得桂香   隔烟起 渔笛   楼台 半 有无   疑是 化人国   我生 本无事   钓竿 勤水石   今宵 更 可人   仍侍 君子 侧   浪登元 礼舟   本非 谪仙 敌   敛手 看 挥毫   光芒 腾万尺    
疲马 踏 残月   荷策 来 泮宫   入门 见 先生   先生 何 雍容   循循 言语 能下 诱   青蒿 因得 附长松   短 檠 挑灯 一千二百 夜   高谈雄辩 磊落 沃 胸中   吾 皇求 士苦 匆匆   不许 先生 久 卧龙   玉鞭 斜 指 长安 道   只缘 此 去 何 犹 从   呜 唏吁   小轩 从此 冷如水   虀 盐 朝暮 欣欣 尔   空留 绛 帐照 孤灯   窗外 西风 起寒苇    
一叶 渔 舠 破晓 烟   山环 碧玉 水 连天   满倾 竹叶 倚红玉   天遣 行云 慰 谪仙    
宿雨初 开万翠屏   相携 云水 自由 身   寸心 未逐 莺花 老   一笑 能 留 天地 春   傥 得 新诗 同刻 烛   不妨 浊酒 共倾银   往来 一气 何须 问   蝙蝠 飞 时日 正晨    
白莲 结社 记 前缘   偶到 人间 共 一年   对学 三生 形已 改   相逢 一笑性 犹全   法缘振地 公今 佛   逸 思磨天 我 亦 仙   明日 清风 飞短 棹   羡师 先去 得 林泉    
山压 浓阴势 欲 颓   阿香 推车 振不开   君来 论诗 风 四起   挽 出羲 和 照 九 垓   别君 八年 惊电扫   霜 髭 已伯 童颜 好   逝者 姑从造 物流   吾人 一笑 初 不 老   明朝 飞锡过 平津   浩歌 归耕 陇上 云   岩窦 不 应藏 一滴   要须 化作 无边 春    
冷风吹 海 烟雾 开   绣衣 使者 天上 来   手持 天书 传天语   促起 天下 豪杰 魁   下堂 拜命 汗 如雨   上堂 鸣鼓 旌旄举   要令 南国 生 清风   不 辞 马上 蒸 溽暑   平生 直气 高 苍穹   四海 草木 闻 威风   业以 自任 如伊尹   那使 流言 动周公   君臣 今日 机锋 契   六十 九州 归重 寄   屠龙 事业 警狗 偷   谈笑 定缚 吴元济   功成 上天 相都 俞   指呼瓦 皪 化华胥   日 陃 农桑 三万里   二十四 考书 中书   我 今 流落 穷吞纸   蟾蜍 爬 沙鞭 不起   归 欤 自筑茅 三间   为作 野史 书 雄伟    
北风 于 喁 万窍 号   落雪 纷纷 燖 鹄 毛   好 向 高堂 护 帷幕   新 醪 入 脸 殷 春桃   居士 何为 嚣 不顾   叩 户长 歌辞 我 去   行 行 逸兴 高 白云   千里 江山 入芒 屦   问君 无乃急 所求   笑 指南 安作 胜游   南安 教师 初不死   一闻 消息 即归休   嗟 我 平生 污诗 酒   未能 赤脚 走岩 窦   在家 自得 忘家禅   托问 教师 印 可否    
晴云耸 奇峰   烈日 破昏雾   谪仙 有 行色   朋僚 伤远 送   嗟 哉 君子 人   簿书久 倥偬   文星 应 长庚   劲气模 蟚 蝬   幡然 玉京 去   伫听 朝阳 凤   岩野 岂能 留   端肖 高宗 梦    
往事 无 如今 日新   銮舆 一再 冒 胡尘   阳微 阴极 故多雨   柳怨 花愁 不忍 春   已遣侈心 倾虏 帐   行收 泪眼 拜枫宸   眼前 恶景君 休问   胜负 相资臂 屈伸    
乘风 上天 款天语   天公 不怒 雷公 怒   烟霄 一斥 下 人间   豺狼 旁午 归无路   欲度 三 吴血盈川   欲泛 九江 兵 闇 天   扶 筇 却 出徽城 去   去 天一 握五 危巅   水陆 辛勤 已 足矣   雪花 更开 九万里   英雄 困饿 古犹今   莫学儿 曹生 愠 喜    
律管 才 吹 九寸 耳   帝遣 玄冥下 司水   天度 稍 多 百 四十   爱日 差长 斗建子   已 剥群 阴驱 小人   四海 熙熙 语复 嗔   因 陃 金 关 谪 太白   不许 天庭 久练 真   太白 尘缘 固未绝   肯将 天巧 形世拙   会施 霖雨 满 人间   归 对 千年 忘恙 铁    
飘零 不用 叹春工   风味 端期 鼎鼐 中   欲揽阳 和 归 宇宙   何妨 飞舞 作 先锋    
不顾 冬残自 在 妍   笑 将 疏影 弄 婵娟   小轩 不用 垂 帘幕   我醉 花香 自得 仙    
填海 我 如 精卫   当车 人 笑 螳螂   六合 群黎有 补   一身 万 段 何妨    
近辅 暴迫 狼 虎   圣君 德 大 乾坤   万里 去 黄金 阙   一杯 得 杏花村    
老干 千年 如削 铁   蛰龙 酿春未 肯泄   阿香 推车 动地 来   振起 虬 髭 上天 阙   砰 轰 一声 惊倒 人   雨势 更 挽 银河 倾   炎洲 六月 尘生海   一朝 化作 无边 春    
我涉 江东 路   平地 雪 盈尺   明日 登 芙蓉   晴天 开晓日   朼 自 婺源 来   阴雨 连 朝夕   瘦马 逼 云际   又 断 檐 间 滴   顾 我 亦 何人   市朝 欲 扫迹   平生 诗酒 交   落井 仍下石   那 知涉 畏途   乃烦 造化 力   要知 万里行   人谪 非天 谪   衡云霁 韩愈   海市 呈 苏轼   君知 此理 不   鬼物 护狂 直    
闭门 经史 自 优游   气宇 凌凌上 斗牛   从政 逝将 驱鸟 鼠   传家 那肯 堕 箕裘   人间 端欲挥 银笔   天上 俄闻 记玉楼   山北 山南 何处 问   翩翩 丹 旐 舞 残 秋    
我生 诗酒 弄 林泉   紫诏三呼 出 洞天   高视 尘寰 但 蚊睫   冷看 时辈耸 鸢 肩   山间 已袖 婴鳞手   物外 今 还 钓 月 船   若 使儿 曹知 此乐   人人 同得 地行 仙    
数 椽 茅屋 傍山 隈   野草 如云 径不开   小院 纵横 行蚁阵   孤灯 明灭 纵 蚊雷   并 包益 见 乾坤 大   扫灭 何时 风雪 来   磊块 胸中 何处 洗   酒行 到手 莫停杯    
苍苔 白石 两 清幽   缥缈 虹桥 跨碧流   日过 窗间 腾 野马   雨余 墙角 篆 蜗牛   饥寒 不作妻 孥 念   笑语 那知 天地 秋   一炷 水沉 参鼻观   扫空六凿 自天游    
梦破南 窗袅水沉   卧 看素 壁挂 瑶琴   丝丝 细雨 晚烟合   阁阁 鸣 蛙 蔓草 深   但 得 瓮 边眠 吏部   不妨 跨下辱 淮阴   何时 楼上 登晴景   一醉 聊舒 万里 心    
万里 归来 卧 白云   蚍蜉撼树 政 纷纷   大 儿 文举 知 何在   巨擘 于陵 亦 谩 云   空洞 能容 数百 辈   蒙胧 如 见 二三分   小槽 谁 有 真珠 滴   径觅吾徒 作半醺    
才 薄 难趋 供奉 班   归来 作意 水云 闲   谪官 谩 说 九年 计   客枕 曾 无 一夕 安   渭水 不应 藏 钓艇   淮阴 便合起 登坛   唤回 胜景 凭 夫子   使 我 甘归 苜蓿 盘    
栏前 碧玉 四围 宽   满座 清风 文字 欢   霜气袭 人秋 更爽   溪光耿 月夜 生寒   登临 顾 我 那 能 赋   姓字 从公遂 不漫   此景 此时 难 再 得   相思 但 把 锦囊 看    
闽山 去 天惟尺 五   傍立 怪石 如 蹲 虎   点额 龙墀 万里 归   未能 赤脚 走 风雨   惭愧 使君 肯相延   十日 倾酒 如 流泉   文字 兴余 亦 不恶   红妆 执乐艳 神仙   明日 冯 髈 出 有 车   远 借仁风 归 故庐   不用 回头 重 引领   行矣 商霖 到 海隅    
怪底 祥光 夜 满门   朝来 入社 得 诗人   空疏 嗟 我句 无眼   俊逸 知君笔 有神   共隐 兵戈 不 到处   相携 云水 自由 身   便当 痛饮 追 河朔   红雪 缤纷 脍 锦鳞    
万窍于 喁 风割 耳   梅影 横斜 耿 烟水   杀鸡为黍 政 追随   七峰 共作 隐君子   忽举 阳关 饯行 人   去 去 莫愁 官长 嗔   但知 所 领马 曹似   清谈 更 觉子猷 真   谷风尝 讥 朋友 绝   子贡 毋轻 原宪拙   期公 鸿雁 不空回   开 缄 八行 划如铁    
枪榆 不羡贴 天飞   冷落 柴门 半掩扉   花榭 水轩 催客 老   饭囊酒瓮 与 心违   风流 沈约 自应 瘦   美好 陈平 今 已 非   谁 似宗 盟重 山岳   九环金带 称 腰围    
我心 不 转本 非石   世路 爬 沙任 退尺   杯酒 高怀 独未 忘   只有 三万 六千 日   原宪 虽贫 亦非 穷   石发溪 毛放 箸 空   已遣寸 毫饱 风月   安 得 高堂 列鼎钟   明朝 莫怕 山如削   夹路 花香 破酒 恶   世间 得失 竞鸡虫   一笑 危岑 天地 廓    
婷婷 袅袅 出 纱窗   坐使 红妆 万目 降   翠袖 薄笼 春笋 十   玉钗 初合 绿云双   四弦 对客 追 三叠   万唤 令人 忆 九江   曼倩 酒狂 本 无量   为 渠 潋滟 倒 银缸    
星郎 德望 欲 摩天   坎止流行 任 自然   直道 不 回真 铁石   高怀 未 老 已林泉   宗门 夙 了 风幡动   杰阁 聊修 香火 缘   顾 我 驱驰 成底 事   羡公 真是 地行 仙    
俯仰 天地间   纷纷 尘垢 耳   市井 与 山林   累 人均 一体   有 真 故 有 妄   无 彼 那 取此   谓 是 为 尘外   政应 在 尘里   凭师 一 埽 空   六尘 不用 洗   渊默 即 雷声   万川 同一 水    
只 将 诗律 对晴窗   我本 无为 人自降   曹子 棒头 施色 五   崔侯厅 下 植松 双   千篇 堪友 骑鲸 李   八咏当 奴梦 笔江   文字 兴余 行乐 耳   肯容 碧玉 自盈缸    
我顷 诗 成准 敕 恶   寒江 夜度 秋 萧索   曳杖 从师 得摩尼   洗空 愁肠 天地 廓   年 来 狂妄 婴逆 鳞   去国 三秋 又 出奔   隔墙 后 得 绨 袍 旧   一笑 唤回 逆旅 春   我心 不转 嗟 匪石   方壮 两遭 天上 斥   处处 逢君道 价高   万 指方袍 趋法席   白云 天下 妙林泉   看君 又 作 新法 缘   傥 能容 此无归客   便当 结社 追 白莲    
独领 诗坛 卧北窗   故应 落笔 士夫降   笑谈 自扫 剡藤万   声价 曾 高 魏阙 双   六合 便当 归化 笔   一同 聊复赏 澄江   初无肯 綮 烦 游刃   夜饮 何妨 取万缸    
泮水 儒生 急寸禄   白袍 干人 如立 鹄   争注虫 鱼 股置 锥   世外 语言 不到 目   我 嫌 人 醉 还 啜 醨   常 嗟 心迹 两相离   邂逅 得君能 我意   笔端 聊 复出 新奇   爱君 未冠 少年郎   语出 辄 惊 鹓 鹭 行   若 不 纷华 替 初志   事业 他时 未易量   今 被 青衫 走 尘土   满面春风 归仕路   拄 笏 政 可望 西山   莫 见 輶 轩 腰 伛偻   我 今 絷 维犹未释   相思 何处 访 踪迹   为君 时望 斗牛 间   期君 光芒 高万尺    
平生 杯酒 百 无忧   四海 风流 陈太丘   据景 笔端 凌鲍谢   当年 门下 得 伊周   那知 避世 嵚   迹   也许 从公汗 漫游   闻说 片帆 今 又 举   三山 无处 著人愁    
羽 檄 星驰 暴客 起   西 望 烽烟 无 百里   夜半 惊呼 得 渔 舠   老稚 相携 三百 指   蠖 屈蛇盘 破蓬底   忽欲 骞 身风 刮 耳   沙汀 舣 岸少 依 刘   万 斛 愁 情空 一洗   回思 当年 侍 玉皇   禁垣夜 直宫 漏长   驱驰 谁谓 遽 如许   客枕 不安 云 水乡   前日 蹇 驴 冲 火烈   今此 扁舟 压 残雪   隆暑 祁寒 欲 少休   钲 鼓迫 人 如 地裂   草庐 安得 无 卧龙   奉天 政赖 陆宣公   凭 谁 急呼 人杰 起   使 我 叩角 歌尧风    
大禹 不 到处   石壁 谁 凿开   云端 欲 相抟   飞 出 白云 来   余沫乱 飞雪   雄声 敌 春雷   泝 流涌 百尺   银山 陟 崔嵬   顾 我 虽 逐客   解雨 已春回   嗟 此天 尽处   胡为乎 来 哉   萱堂 有 垂白   蓬室 纷提孩   内外 三百 指   奔窜 若为 怀   我 疑云 水间   亦 有 天下 才   何时 日三锡   一 振 纪委 颓   羲 和 傥 中天   六合 无氛 埃   鼠壤 与 蚁穴   不风当 自摧   坐令 陋巷 中   依旧 乐 颜回   亦 能 书 夷 狄   朝会 叩 天阶    
门前 又 见 马如流   兵革 缤纷 几日 休   岭似 车盘 方税 驾   滩 如雷 霹更 行舟   豺狼 敢侮 乾坤 大   江海 徒深 虮 虱 忧   安得 将 坛 登 李 郭   挽回 羲 御照 神州    
乞食 自王城   骏笔挥 万纸   开缄动 心目   忽忽 龙蛇 起   便 可 老 烟霞   声价 日 千里   那知 未 满意   更访 栟 榈 子   栟 榈 亦 何人   是 心 如灰死   恶语 满 人间   春风 自 桃李   凭君 一笑挥   万事 空一洗   但 了 风动 幡   在 处针 投水   愿 将 广 长舌   语出 亦 糠 粃   回到 我辈 人   政堪 覆酱 耳    
黑云 压山山 欲 颓   阿香 推车 震不开   广寒宫 中珠径 雨   狂风 倾 下 九天 来   高堂 砰 轰倒 四壁   万瓦 飞空 如 转石   灯火 青荧 不敢 明   世间 谁 有 胆 三尺   年 来 蠢动 敢争 豪   鳅 鳝 起舞 狐狸 嗥   一 振 天威 百怪息   夜半 云收 北极 高    
前日 雨 如丝   缤纷 杂朝雾   昨日 雨如注   万壑争 驰骛   今朝 有 霁色   作 意在 芒 屦   那知 昨如 倾   漫天 飞 瀑布   介休 借车 振 苍穹   十八 叶幡 如 火红   涛 头 起伏 万银屋   河伯 尽以 山为 宫   门前 小艇 疾 飞鸿   挽 我 同趋 急流 中   人生如梦 贵 适意   乘此 可食 千头 龙   醉 中 举杯 谢 舟子   口腹 自营 吁 可鄙   不闻 大禹 不过 门   血指 为 疏 九年 水   何如 乘风 拜 张坚   唤取 女娲 来 补天   坐令 赤子 脱 鱼腹   六合 内外 还 桑田   柳枝 却 下 蛟龙 约   谈笑 支奇付 铁索   异时 天上 敢 惊呼   斥作 人间 铛 折脚    
责官 只得 林泉 幽   也 有曲 膂潜相 雠   肆毒 不知 分彼是   后身 那解 癖 春秋   我 婴逆鳞龙 不怒   谁 和 蠢蠢 取当路   要 我 迷阳 不 作难   只恐 寿光 劾 君去    
神仙 醉歌 天上 曲   暖春 肯念 人间 欲   谩 将 郊岛 继 韩豪   五出 那配 天葩 六    
甜满 中边 一夜 冰   璀 璀璨 璨 自 天成   冷香 入骨 追琼液   秀色 当 筵莹 水晶   绛 阙 不须 餐 沆瀣   玉池 何事 养胎津   从公 乞取 洗 蒸郁   一驭 寒风 上太清    
乞身 天上 为溪山   征鼓 不容 蓑笠 闲   酷暑 扁舟 同 海角   暖风 杯酒 念 长安   高情 我 自归 莲社   妙雀君 应冠 杏坛   更约 三山 少 从款   赵 虬吐卵 粲 金盘    
胜游 出林 杪   参天 仅 一分   从君 如 附骥   顾 我 愿 为 云   野色 连空 碧   幽香 袭露 熏   耦耕 当卜此   横笛 夜 相闻    
平生 耻为 一身 谋   枘 凿 方员 两 不 投   虮 虱 但 知 贪 肉食   酰鸡 何足语 天游   雪余 自闭 袁安户   月 皎 时 登王 粲 楼   更得 吾人 诗句 好   当知 此乐 与 天侔    
风波 未暇 怨 浮萍   多谢 朋来慰 此情   君似 张 凭 真理 窟   我 惭侯 喜得 诗声   酒杯 莫向吾徒 浅   句法 当 令叔 世惊   又 恐 诸公 连茹 去   堂堂 王室 要 扶 倾    
逐客 难参 国士 忧   扶 筇 万里 过 闽 瓯   藜 羹 充腹 初 无憾   楛 矢 逾 江 生计 愁   长夜漫漫 不肯 旦   梅霖 灌灌 未应 休   醉 中 我 欲 呼风伯   一扫 阴霾 霁 九州    
玉殿 曾叨侍 冕旒   才疏意广 误旁求   汇征 那敢 私连茹   勇退 何妨 在 急流   蓬荜 已无原 宪室   江山 要 饱 子长 游   西庵 轩槛 多 风月   幸子 时来 共茗瓯    
煤 炱 飞 上天   沉沉 三日 雾   银河 一压 摧   狂雨 恣横 骛   我恐 铁骑 来   疾驰 不纳 屦   气豪 如 项羽   势猛 似 黥 布   弥漫 江海 接 高穹   石牛 未洗 血泥 红   天吴 八首 真 奇怪   咄嗟 平地 作银宫   我 贫家 火不星 灶   赤脚 灭 没泥 涂中   目断晓风生 少女   又 复 茅檐 飞白 龙   惭愧 北来 王 夫子   籍籍 声名 满 都 鄙   朝吟千赋 暮千诗   松腴 亦须 枯 海水   莫倚 文章 似孟坚   未 用 风流 追 乐天   且 以 光芒 破 阴晦   挽回 日色 到 桑田   乐岁 天 公有 严约   斥落 旄 头 沉贯索   从公日 醉 三百杯   不怕 西风 动旗 脚    
一点 萤灯 续晓窗   已千人 十未 甘降   见闻 仅 得 豹 斑 一   胜负 犹争 蛙色 双   山 从 剑锋 登九坂   浪翻 银 屋度 三江   归 来自 在 春风 里   时得 萱 尝献 酒缸    
梦蝶 庄周 心 槁木   入柳 穿 花本 无 欲   杯酒 行春当 此时   忽遇 清明 一百 六    
谪仙 酒渴 要 吞江   刘毅 一呼 从此 欲   当知 明琼 亦 有神   引 上 洞天 三十六    
谁 回厄会 作民禄   凭君 上天 厌人 欲   要 将 勋业 称 貂蝉   世间 岂 曰 无衣 六    
平生 论兵 轻 白起   端 欲 采芝 追 甪 里   谁 遣 声名 到 人间   役役 十年 空血 指   天狗 堕地 嗟 未 已   雷声 屡迫 君王 耳   闽山 今复暗 旌旗   四望 长安 泪 如洗   羡君 好 古慕羲 皇   品流 不减 刘真长   舍 我 帡 幪 得 甘寝   傍徨 忽 在 无何 乡   安 得 大明 如 火烈   坐令 鼠辈 消 春雪   六合 内外 还 桑田   乾坤 不容 异姓 裂   看君跃 马如游龙   醉 中 脱帽 造 王公   高堂 请志 中兴 事   吉甫 作诵 穆 清风    
栏杆 十二 俯烟涛   冒雨 从君 一醉陶   颇觉 寒窗 侵岛 瘦   故 将 胜景 助 韩豪   波声 裂岸 鱼 歌远   水势 横天 钓艇 高   前日 主人 今国 老   乘 桴 何处 泛 滔滔    
谪官 谁 道 不知 春   出 郭 犹能 一醺熏   银笔 争题 追 鲍谢   席门 琢句 拟 机云   东垣 敢念 百朋锡   南亩 当 从 千 耦耘   剩 乞 新诗 殊不恶   恐因 叩角彻 天闻    
水色山光 入 画屏   浩然 相对 自由 身   芳菲 莫恨 无情 去   天地 常藏 不尽 春   傥 得 江河 化酒 醴   何须 瓦砾 点 金银   花开花谢 两休 问   且 向 樽 前 一笑频    
年 来 樽 酒 是 生涯   赤脚 曾 无 解语 花   明日 可来 文字 饮   新诗 共吐 半天 霞    
道山 文章 伯   杖 履作 幽栖   笔砚 为 戏事   业落 翻墨 螭   平生 百万 言   定相初 不离   更怜 世间 士   尘网 深相闱   笑踵 双林 辙   誓破 万夫 疑   八面 列神王   剑戟 森携持   怒目 干 龙宫   机缄绝 谋 惟   佛语 浩 无际   天地 如可弥   笑谈 一转 毕   璇玑 时未移   见者 皆 了 了   钝 根化 神机   不然 分 三藏   谁 能 俱 不 遗   白头 钻 故纸   底 是 出头 时   此恩 今欲报   四顾 将 谁 依   在 佛本 无 说   于公 亦 何为   珍重 谪仙 人   登山 力未 疲   天涯 渺 万里   著处 即 为 归   随缘 作 赞叹   妙语 何 奇奇   置 之 天壤 间   千古 无敢 非   我生 多肉障   烦 公示 宝篦   请作 一言蔽   牟尼即 仲尼    
我 昔 少年 日   气 与 风雷 壮   一言 既 不合   掉头 归 望望   誓 将 老 烟霞   叩角 耕闲 旷   一日 烦干 旌   叩天 舒 孟浪   自 譬舟 一叶   沙溪春 荡漾   百川 傥 已东   吾力 那 能障   尚赖 天地 宽   未即 崇山 放   栟 榈 付冷居   乃为 世 所长   老妻 画纸 棋   赤脚 沽 村酿   醉 起舞 彩衣   吾 道 颇 休畅   人杰 又 鼎来   不怕 供诗 帐   酬唱 激 清风   洗空 烟雨 瘴   故人 化鹤仙   穹庐 共 凄怆   生还 义 更 高   裹 饭 远 相饷   演山见 长庚   醉眼 不敢 仰   便结 骑鲸游   不知 飞燕谤   兰亭 最后 来   德齿 均 所尚   伤时 虽 慷慨   论事 尤 倜傥   杯酒 七峰 下   逸思 九天 上   万事 俱可人   只 欠 蛾眉 唱