尘里 一笼 天地 窄   楼头 万幅 水云 宽   何 当 化作 千年 鹤   却伴 辽东 管幼安    
夜读 新诗 重 惘然   绝怜 尘土 过年 年   月 供 那 有千壶 俸   日费元 无 一块钱   庞 老何 心 更 城府   陶公 素志 只 园田   桃源 不 在 乾坤 外   欲 问 渔郎 觅 钓船    
蟋蟀 鸣 空阶   亹 亹 昏达 曙   感此 不 成眠   推枕 觅 长句   物情 欣得 时   我 乃 独不遇   悠悠 经世 心   岁晚 付农圃   长歌 豳 七月   掩卷 泪如雨   微虫 亦 见录   老 我吟 谩苦   周公 不可 梦   哀哉 弗如 汝    
忆 昔登 王畿   花柳 春 烂烂   芳年 亲 与 朋   美酒 夜 复旦   参差 隔世 路   荏苒 岁华晏   荒地 芳草 平   废殿 湿 萤暗   念当 吊 陈迹   誓以 铸 门限   仙人 咏 城郭   释子 说 梦幻   宇宙 几 秋风   悠悠 复何 叹    
江城 一登眺   寒色 有 无间   帆 拂 沙头 树   僧归云 外山   楼高 西照 急   叶尽 北风 闲   世事 何时 足   悠悠 飞鸟 还    
苍忙 遗 二老   俯仰 近十秋   松柏 摧 高冈   凤麟 隐沧洲   吾 道 遽 如许   斯人 安可求   当年 西门 路   感涕吟 山丘   矧 我 于 韩门   忝 与 李汉 俦   遗文 念当序   举 笔心 先愁   岁寒 赖有公   名节 姱 以修   愿言爱 体素   一柱 回狂 流   天伦 岂不伤   天运 良 悠悠    
钓竿 闲 却 下 渔矶   采采 香芹 不 自肥   举步 毫厘千里 错   回头 四十二年 非   已 将 明镜 悲 华发   更遣 缁 尘染 素衣   饥食 肉糜 应是 好   倚门 日日 望儿 归    
西风 吹 梧桐   一叶 堕寒玉   飘飘 转千崖   亹 亹 侵万木   霜露 行复降   雪霰飞 相逐   幽居 感 时运   清夜 理 商曲   坚冰 信当 辨   昊天 有 反复   但 使 本根 在   阳回 奚待 祝   词人 乐 光景   纤艳 不足 录   焚香 对秋山   自取 周易 读    
泠 泠 流水 出围 洞   漠漠 桃花 春 闭门   蛇 去 马来 多少 梦   桃源 还是 旧 乾坤    
雨余秧马 各 相先   绿满 平畴 断复 连   喜 得 人间 机事息   桔 槹 闲 在 槿 篱边    
牛奋 箕 张谤 易生   更堪枉 矢 与 搀枪   五穷 缱绻 奴休 送   三至 仓皇 母亦惊   逸少 自惭 君有 誓   李期 谁 谓 尔 孤鸣   东风 吹 尽 芝山 雪   略放 梅花 一树明    
清风 起层 阴   凉雨放 疏点   众木郁 苍然   芳草 绿苒 苒   山深 无来辙   寂寞 荆扉 掩   念远怅 悠悠   残阳 在 西 崦    
锡号 翛 闲客   山中 管 白云   自称 前 进士   人唤 故 参军   花影 供吟 课   茶香 策 睡勋   客来 谈 外事   去 去 不 烦君    
诗人 得意 吐 还 休   长要 胸中 此境 留   千载 风流 今始解   剡溪 夜半 有 行舟    
阁下 溪流 阁 上山   溪山 正好 此时 看   绝怜 孤负 临风 约   输 与 山僧 独倚 阑    
落日 古道 傍   依依 闻 哭声   云是 田舍 儿   垂髫 才 九龄   前母 久已 没   后母 无复情   饥寒 夙所 更   驱役 不得 停   甫 课 南山 樵   又督 西畴 耕   早 汲 或 至 晏   夕 舂 恒达明   曾 何少 懈怠   动辄 遭笞 刑   斑斑 肤无完   恍恍神 不宁   命 也 可 奈何   怨辞 安敢 形   但愿 后母 心   回慈念 孤生   迟 我 齿 力壮   与 母供 使令   余闻重 叹息   为汝双 涕零   凭 谁 弦 履霜   弹与汝母 听    
枯 筇 倚 落日   危阑眺 西风   溪 中清 练练   云山 碧丛丛   仰视 天宇 阔   俯瞰 尘世 空   谪仙 有 妙音   飞入 蓬莱 宫   钧 天动 清 听   云章 照晴虹   故殿 已秋草   兹 地 犹 青松   双龙护 玺文   尘暗 珠丝蒙   徘徊 惬幽赏   感慨 怀深忡   万梦 天地 老   一笑 今古同   自携白 团扇   悠悠 遗 飞鸿    
袅袅 条风 至   悠悠 桂影升   黄昏 村市 鼓   红日 社林灯   节序 更 悲乐   乾坤 几废兴   龙城 旧游 处   说 着 泪沾膺    
游丝 窈窕 织 春晖   杨柳 人家 半掩扉   一片 暖云 筛雨过   杏花 疏处 见 莺 归    
梅径 苔 花长 菉 衣   仙翁 跨鹤 不曾 归   五陵年少 无聊 赖   几阵 风铃 放鸽 飞    
万顷 湖波水 渺茫   两堤 新绿 柳丝 长   晚来 疏雨 浮鸥外   何处 渔郎 泛小航    
昔梦过 宛洛   游戏 芙蓉城   道逢 王子 晋   邀 我 升天 行   翩翩 控鹤驾   依依 吹凤笙   银河 未 西流   翩然 倏遐征   碧桃 开晚 花   缑山 空月明    
扶 舆蹋 残照   怀人度 青林   一笑 得 二妙   坐 看西 月 沉   短烛 摇古 碧   华樽湛芳 斟   高歌 击 唾壶   琅琅 出 商音   东风 行 空山   和 以 苍松 吟   飘 飖 洞庭 乐   要 渺南 熏琴   天地 空阔 远   岁晚 谁知 心   相对 成 浩叹   忘言 拥单 衾   东方 忽 已白   握别 西 山阴   违离 未云远   怀思 一何 深   常恐蕙 帐空   此乐难 重寻    
欹 枕 听 残雨   开门 看 东风   春光 无寻处   天地 绿气 中   初旭散 平野   快酒 泻 怒洪   关关 枝上 禽   舒舒苇 间 虫   东郊 欢且 谣   秉 耒 开岁 功   缅思 陶唐化   坐致 黎民 雍   斯时谅 奚 如   殆 与 新春 同   愚生 后 千载   不 并稷 契逢   唯应 杯中物   上 与 邃 古通   取酒且 竟醉   山花 舒早 红    
烟云 乱画 阴   雨雹 交 晚风   道人 定眼观   只 与 清晓同    
陌上 青裙 跣 送 茶   篱根 白发 卧 看家   山禽 不语 檐 阴转   一树 轻风 落柿花    
牛羊 散空烟   凫 鸭 满平坂   扶藜度 西麓   脱 屦 涉 南涧   行观 頳 肩 获   坐 媿 绿阴 饭   田毛 信靡 赢   井税 亦可 办   隔篱 新 酿熟   要客 一笑 粲   寂寂 宁少 悰   炎炎 故多患   但愿 长如兹   聊尔 娱岁 晏    
斗牛 之墟 有 伏龙   宝气 夜起 天为 虹   雷公 往 矣 不再 逢   潭底 高卧 吟 秋风   忽羞珠 宫薄且 阙   返形 化作 红炉 雪   背负 七星 雷 吐舌   五色 石堕天 惊裂   何人 携此 过 武亭   真仙 东游 弭 节 听   知音 千载 空翠屏   猿啼 鬼哭 烟 冥冥   华表 云深鹤 一只   渺渺 孤吟空 八极   左呼庐 阜 老 仙客   右呼 西风 古禅伯   江 上 暮云 寒 萧萧   梅花 未动 飘叶 凋   红尾 凤凰 飞翠霄   好 去 瑶台 吹玉箫    
虚籁起 还 休   轻丝断 复 抽   鬼 啼 湘竹 雨   木落 洞庭 秋   因子 作浙操   令人 悲 楚囚   苍梧 不可 叫   杳 杳 暮云 愁    
凄凉 乌衣 啼   怨 抑雉 朝飞   有室 宁非愿   无枝 可得 依   天涯 心独苦   岁晚 泪 频挥   莫作 将 归操   风尘 久念 归    
樵夫 山下 日 将 暮   忽逢 饥虎 在 中路   目光如炬 齿 如霜   举头 为 城腹 为 墓   偷生 无计 就 死难   再拜 祈 哀号 且诉   我 贫且 老 孤无儿   瘦骨 几何 君勿 悮   垂头 兀 坐 欲 有 问   歘 尔 翻身 入 云雾   君不见 悍吏 捉 人 吮 甘膏   千拜 万拜 不可 逃    
东村 西村 稼 如云   欲 获 未获 黄 纷纷   鼠牙雀 喙 不可 算   奈此野 彘 千百 群   田头 结舍 坐霜夜   敲犁击 杵 声 相闻   五更 一刻 少困 怠   终岁 举室 空 辛勤   近日 南山 老虎 至   野 彘 畏 之 俱 远避   遂 令 一枕得 安眠   犬 豕 时时 亦 遭噬   呜呼 犬 豕 所噬 能 几何   野 彘 不 去 为害 多    
澹 澹 池 中华   离离 池上 树   缅怀 龙山 翁   婆娑 此成趣   相招 桃源 舟   蹇 予莫能 赴   翁今 为 飞仙   乘云 还帝 所   归燕 随 秋风   翠楼 渺 烟雾   会面 良独难   知心 那复遇   空余 千岁 怀   冷落 香碧句   平原 若为 绣   钟子 安可铸   萧萧 众芳 尽   冉冉 流 年度   浮生 欲 如何   三叹 出门 去    
偶 与 幽人期   颇 惬沧洲趣   岚影 倒 虚 碧   天光 澹 晴素   烟横 双鹭起   水落 孤帆度   凭阑足 清眺   隐几得 玄悟   顾兹 半日闲   媿 彼经 年 住   更 迟雪 中来   临风 看琪树    
夜夜 桃花 雨   年 年 燕子 春   同倾 社日 酒   还忆 故园 人   孤塔 苍烟 迥   空堂 翠草 新   醉 归还 自笑   吾 亦 素衣 尘    
卸帆 淮南 岸   城楼 欲 鼓天   远山 云似 雪   近水屋 如船   树意 红 未了   波光 绿 可怜   乾坤 无限 事   一笑 白鸥 前    
君不见 山上 石   可以 搘 明堂 而柱 宣室   又 不见 石上泉   可以 苏 大旱 而 至 丰年   君隐 非山 隐于 市   安有 万丈 苍崖 千太水   自言掇 拾累 巉岩   更复 停 潴 引清 泚   朝霏 淡淡 苔藓 生   暮 雨潇潇 蛙 黾 喜   餐松啖柏 吾 齿 可以 砺   誉尧 非桀吾耳 可以 洗   君家 鼻祖 子 荆子   千年 家法 应 如此   一丘一壑 真 自足   坐守 风烟 终 局促   欲友子 驾 两 黄鹄   香炉 峰头 看 飞瀑    
两歇 无余 春   草木 忽而 长   东风 吹 旷野   千里 绿 莽莽   夕阳 澹 微明   命策 赴 幽赏   徘徊 石上 坐   郁郁 念畴 曩   子规 叫 重云   意散 不复 往    
庾岭 梅千树   贪闲 不肯 看   凫 归 玉棺 下   鹤去 碧桃 寒   海岳 遗文 在   乾坤 短梦残   蓬莱 都 水监   应复署 仙官    
东晋 诸公 富贵 痴   风流 千载 使人悲   子猷 欲作 袁 安卧   还有 闲情 适 剡溪    
旅处污 池底   气张 新雨余   交 交还 阁阁   疾疾 更 徐徐   别制 鼓吹 曲   自吟 蝌蚪 书   道人 喧寂 等   欹 枕 到 华胥    
我 有 绿绮琴   宝匣 生 蛛丝   拂拭 聊一鼓   意淡音 愈微   隐几忽 自笑   持 兹将 付 谁   所以 绝弦者   痛惜 无钟期   吾人 天与游   岂 在 知音 知   惆怅 箫韶远   不见 凤来仪   后 夔 不 并 世   已 矣 奚所悲    
黄沙 满江 日色 薄   北风吹 天云欲落   鱼龙 贾 勇气 凌人   八月 海风 无此 恶   书生 性命 可轻试   拿舟 早 傍 沙湾 泊   嵯峨 万里 下水船   搥 鼓 张帆 无奈 乐   篙 师 瘦 坐 攒 两眉   羡彼何速 嗟 我 迟   玄冥行 权故 应尔   速何 足喜 迟何 悲   一年 三百六十日   须 有 一日 顺风 时   乘流 遇坎姑 听 之   涛 山 雪屋 方堪诗    
寺 创晋 永和 间   李升 避难 此山   后得 国改 永寿   宋景佑中 赐 今名   寺 中毁   有 僧 余者 来   法鼓 自鸣   道场 复兴   又 邑 人 解牛   三夕 不能 奏刀   牛见 梦 曰 当 送 我 吉祥   遂 送 寺 供麦 硙   山谷 作碑 纪事   晁无咎 篆额   今寺 荒凉 特 甚   好事者 时时 打碑 不绝    
刹院 年 来 正 勃兴   此山 更 不及 承平   全无枯客 开囊施   犹 有 残灯 逐钵行   晋殿 唐宫 牛 一梦   黄书 晁 篆 鼓掌 鸣   摩挲 古柳成 三叹   岁 岁 东风 绿自荣    
日高篁 竹门长 掩   春晚 芜菁 花乱开   寂寞 更 无人 问字   一双 蝴蝶 雨中来    
满饮 东风 酒   悠悠 自醉眠   英雄 悲往 运   儿女 乐 新年   杨柳 娇 无赖   梅花 老 更妍   半窗 晴日 晚   欹 枕 听 春 鸢    
沿溪 十亩 桑   绿叶 敷且 腴   朝 采不盈 筐   暮视 唯空株   乃 知飞 萤来   窃食 无复余   汝饥 既云 餍   蚕饥当 何如   岂 挟 照书劳   我困 正在 书   吃 衣谚 所 笑   思炙计 复虚   僮 奴日 捕拾   囊献 如囚 拘   尘编 眊 难 觛   乾死气 亦 纾   政尔可得 尽   一笑 清霜初   清霜 几时 来   我 亦 寒 无 襦   及时 且 封溉   朂 哉 为 后 图    
绝岸 有 孤桐   日受 藤蔓 侵   芳韶歇 頳 紫   余暄始 相寻   粲 粲 白玉 花   照见 清溪 浔   时至 聊 一吐   岂 有 东风 心   乾坤 寄孤枝   隐隐 孤凤吟   安 得 太古 手   为 斲 重 华 琴   奏之岩 廊 上   和 以箫韶音   惜 哉 此妙质   岁 晏 娱空林   渺渺 苍梧 云   兴怀 一何 深    
永夜 一灯 青   相逢 话 苦心   悠悠 拾翠梦   袅袅 采芝吟   小雨 黄花 健   西风 荷叶 深   何须 笑 摇落   春意 在 山林    
昔梦 骖 八骏   往 赴 明宫 昭   朝发 赤水 阳   夕 抵 昆仑 椒   恭 陪 瑶池 宴   亲聆 白云 谣   云来 何英英   云去 何 飘飘   山川 长悠阻   楼台 空 閴 寥   想像 云 和 笙   青鸾度 秋霄    
尽道 丰年 好   停餐意 惘然   离离洛 都 黍   莽莽 建州田    
漠漠 稻粱 稀   纷纷 鸟雀 飞   吾 田空 竭力   汝族 更求 肥   舌 在 谈 何用   躬耕 计 又 非   怅然 还 独笑   落日 掩郊扉    
开门 俯清池   树垣 因古坡   经营 既 卤莽   葺 补 还 蹉跎   前 冬雪 如 山   去 春雨 如何   几微 不自慎   迨 兹 功力 多   倚杖 寄三叹   反躬当 如何    
目断 飞云 思 黯然   独携樽酒 杏花 前   清明 寒食 能多雨   白下长 干 又 一年   万里 风沙 怜雁去   满村 桑柘忆 蚕眠   家 书写 就 无 归 使   欲 问 江头 上水船    
流水 渡涧秋 泠 泠   怒涛 拍天 风雨 惊   鸾 锵 鹤唳 翻青 冥   龙吟虎啸 愁 太阴   连山 遍野 流 空明   飘飘 音乐 张 洞庭   弹环 鼓簧 吹雪 笙   拊 石击磬作 天钧   忽然 昭文 不 鼓琴   幽幽 又 作吟 风筝   问童 何如 睡不应   起视 月 落 天河 倾   乃知 虚 皇集 万灵   风伯 起舞 苍穹 伶   世间 郑卫 聊足 听   久 笑 舞此 蓬莱 音   传伯枝 皐 不可 禁   篝灯 起诵 离骚 经    
渴 不饮盗泉 水   热不栖 恶木阴   飞蚊 营营 蚋 漫漫   掇拾 余 酝 搜残 斟   祝融 老子 亦 忘剧   于君大 是 相 知音   娱娱 炎埃场   遗以 清风 林   苍藤老树 覆林 磵   芸夫纶 叟 时 相寻   太虚 茫茫 纳 宇宙   云来 云去 初 何心   送君 盘中 居   且作 盘中 吟   双溪 渡头 一笑 去   落日 孤舟 秋 水深    
玄裳 兮 缟衣   纷尔乘 兮 遄 归   嗟 我 甿 兮 苦 复 苦   谷悬于 天兮麦 在 土   尔之族 兮 类且 多   蚕尔食 兮 如 甿 何   甿 之 忧 兮 来 年 视 尔 天 尔 田   天崇崇兮 有 廪   皇之浆 兮 可 饮   乐莫乐兮尔 还   勿 复来 兮 人间    
蜃 沉 海底 气升 霏   消 得 皇皇 四牡驰   此去 玉堂 成 故事   未应 金马 待多时   愿储 救世 三年 艾   更 采销兵 万岁 芝   特报 明时 端 不负   古今 良相 即 良医    
悠悠 楚水   霭霭 吴云   孰作 之合   胡 然而 分   岂 无 良朋   我 独子 忻   于 穆令德   有 粲 其文    
吴云 霭霭   楚水 悠悠   眷念 庭闱   道 阻且 修   为 贫而仕   匪食 孰求   曷 不 偕 来   以解尔忧    
旦气 炯 清明   曙色 淡空净   悠然 见 青山   尽见 天地 性    
淮南 稍觉 故人 稀   几度 拿舟 愿辄 违   王 粲 去 乡 应有 恨   邴原 避地 岂 无 依   稻迷 绛 国鸿初 下   酒满 江城 蟹 正肥   想见 临风 重 回首   芝山 日日 白云飞    
插梅元 无梅   春风 从 何来   菀 菀 高 树起   灿灿 繁花 开   向来 孤山 老   锄云 亲自 栽   宁知 岁 年 晚   更 受雪霜摧   用意 不食实   无心 或 成材   天工 未易 窥   人力 胡为 哉   掩卷 既三叹   今古宁 独梅   终恐事 偶然   愿君 更深 培    
玄鹤导 飚 驾   黑暾 载云旗   云是 司命 君   岁暮 当 赋归   欲 将 人间 事   媺 慝 奏玉扉   昊皇 倘垂 听   琐琐 安足 讥   一 冬天 气燠   占者 疑匪 机   野蔓 既 顽绿   山桃 还 僭 绯   稍稍 痴 蚋 集   纷纷 冻蝇 飞   愿言 剪 银河   雪花 玉成 围   驱厉 濯 春 瘴   窜 蝗销 岁 饥   青君且 戒严   亹 亹 欲 近畿   斯人 有 至 望   此 事宜 速祈   君言 或 见 用   帝力 亦 巍巍   一觞 赠君行   愿君 听 勿 违    
君行 不少 住   明日 是 清明   驿路 垂杨 暗   淮河 新 水平   天晴 纡 野兴   地 逈 畅 离情   故友 如相问   深山 戴笠 耕    
长忆 扬州 笑口开   扁舟 何意 子能 来   居然 一别 又 三载   如此 相逢 能 几回   春色 渐归 千古 树   雨晴 犹有 隔 年梅   归帆 不泊 无邠水   少驻 东风 领 一杯    
家山 岂 不好   更欲访 庐君   应意 麋鹿 友   其如 鸿雁 群   江湖 秋 渺渺   道路 雨 纷纷   岁晚 成归否   高山 有 白云    
沙路 抵长 夏   入山 如 早秋   闲房 容客 卧   老屋 欠人修   日落 蝉多事   云深鹤 自由   风尘 二十载   复此 得 清游    
岁 晏甘 离索   山扉 午不开   冻蜂 粘病 菊   饥雀 啄 疏梅   美睡 抛 书册   清斋 远 酒杯   殷勤 谢尘客   无事 莫频 来    
山中 岁晚 甘恬 澹   花史 时时 闻 校勘   天街 未首薇 药贵   尘世 颇 嫌 桃李 滥   南枝 相见 眼独明   东风 久要 交非 暂   长意 孤山 访 突兀   径度 平湖 浮碧绀   暗香疏影 夜 蒙蒙   半树 横枝春 淡淡   琥珀 浓倾酒 拍船   珠玑 乱 唾诗 成担   画角 吹寒 凄别语   青衣 天 晚生 孤憾    
平泉 竹石 堕 荒芜   金谷 池台莽 废墟   今古 茫茫 竟 谁 屋   乾坤 呐呐 有吾庐   溪山围 座 醉 留客   灯火 隔林闻 读书   此乐输 君先 一著   故园 吾 已 赋归 与    
燕坐 万书围   高吟 八 窗空   是 间 足佳处   何用 皇壑 中   南山 有 玄豹   翠雾泽 茸茸   一朝 文章 成   平林啸 秋风    
树树 都 吟遍   须 还 千亿 身   未应 分寸 地   能著 许多 春   丈室 来 诸佛   悬珠 内众 真   闭门 参此 妙   一笑 月 痕 新    
猎猎 天 风吹 酒醒   茅茨 篱落 尚灯明   梅花 屋背 无人 见   残角 疏钟 雪 一城    
瞻 彼 日月   有望 有 弦   慨彼 中年   别友 实难   有芹 于池   有芝于 山   式 遄 其 归   勿 远 其 还    
君挟 青囊 枕 中宝   别 我 去 行 千里 道   淮南 小山 访松桂   湘江 极浦寻 芳草   侯王 有种 从 何来   富贵在天 非可祷   倘游 海上 遇安期   归来 遗 我 如瓜枣    
吴子 精悍 锦 满腹   周郎 英妙 人 如玉   凌晨 樽 酒惜 分 携   飞 鞚 联翩 相 趁逐   积雨 新晴 马气 骄   振 鬣 长鸣 踏平 陆   村 南村 北 枫叶 赤   高田低 田 麦苗 绿   坡陀 磊落 如 培 塿   一岛 轩然 立于 独   平生 梦寐 千仞 冈   第取 惬心 那计足   迢迢 鸟道 入 青天   杳 杳 钟声 出 乔木   遥观 疑雪复 疑石   稍动始 知 樵 与 牧   传闻 隋代 高隐君   避世 曾兹结 茅屋   李菀 杨 枯 了 不闻   坐 拥玉 书林 下读   灵君冠剑 从 飞龙   云雨 苍茫 手 翻覆   瓢中 但 出 是 丰年   何惜 穿 崖 悬 一瀑   毳 虫 自得 餐松诀   一扫 四山 寒翠秃   心根 突兀 有 孤梅   道气 昂藏 自修 竹   回看 下界 暗黄尘   蚁 垤 蜂房 几陵谷   山空 鸟啼 尘虑 绝   天寒 日暮 归心 速   会当 摆落 悠悠 谈   八极 神游 纵吾目   玉井 莲花 十丈 开   瑶池 桃子 千年 熟   廓然 天地 觛 方圆   岂但 山川 见纡曲   已呼鸾凰作 先导   岁 晚期 君 两 黄鹄    
孙子 传世 世   木石 穷年 年   太行 亦可 移   沧海 终欲 填   入圣谅 非难   惧君心 不怪    
一根 起 千枝   一枝 吐千花   花复 结为 实   种种 春 无涯   开门 扫 秋风   闭关 养灵芽    
后稷 播百谷   粒兹阻 饥人   新苗 化为 旧   旧种 还 为 新   万代 一粒 传   何尝 失其真   君看 田 中秋   穗穗 上古 春   太极 生 天地   同是 有吾身   吾 身千世前   亲见 羲 与 神   不失 赤子心   是 即 无怀民   云 胡逐 颓运   浇 浮散 其贞   良苗 不 自殖   甘与 荑 稗伦   勉哉 耕 我 田   岁晚 收陈 陈    
丘嫂 礼 金印   故妻 赧 朱轮   区区 富与贵   只 可 夸 妇人   彼妇 一何 愚   所羞 惟贱 贫   安知 墦 间 妾   觛 此泪 沾巾   苍苍 鹿门山   高风清 绝尘    
西域 去 中土   荒径 无人 开   谁 眩 武皇意   极力 致龙媒   汗血 竟 何用   空闻 悔 轮台   茂陵 土花 碧   石马 秋风 哀   悠悠 数世后   引得 金仙来    
王识 九江 黥   侯许 平阳 奴   臭奇 恒互出   冠 屦 奄相 逾   此说 偶奇验   人 人生 妄图   曷 不 返吾照   湛然 观 本初   天地 付 我形   森列 万理 俱   形拘有 枯 菀   理充 无 智愚   涂人 可以 禹   为善 即舜徒   奈何 遗此心   豢此 尺寸 肤   君 颛唐 举术   乃取 荀卿 书   论心 不论 形   名象 足启余   宇宙 共一轨   纷纷 落迷涂   愿言述 吾 语   一呼旋 其车    
桑田 还 变海   深谷 或 为 陵   物化 全 难料   山经果 可 凭   小溪 春绿绕   新树午 阴层   且 了 登临 事   风烟 拥瘦 藤    
土阶章 韶风 日美   巢父 不 听 却 洗涧 中水   象犀 满山 珠塞渊   弃不之顾 但 酌岭 外泉   呜呼 千丈 之 浑泥 数斗   一滴 清泠 空 宇宙   古人 今人 同此 耳 与 口   古 泉眼 中见 有 相似 二君 不   我 亦 有 耳 但愿 听松风   有口 只 饮酒    
几载 湖中 住   归来 笔 有神   青天 双 剑气   破壁 一梭 尘   举世 惟看 画   何人 更识 真   千岩 冰复雪   雷雨 动 青春    
君家 鼻祖 磻溪 钓   何人 为卜非 熊兆   君是 磻溪 几代 孙   无人 卜君 君卜人   自言 避世 归人境   焚香 下帘清 昼永   岂无龙 韬 老 渭滨   英雄 自昔多 沉沦   倘 有 猎者 从君卜   但 说 后车 富狐兔    
读书 不杀 饥   山园 聊 荷锄   蔓既荒 我粒   草复乱 我蔬   大笑 非吾事   忍饥 还 读书    
浮云 郁郁 成苍狗   黄鹄 高高 化白 凫   惟有 大程 窥 此妙   不 将 算法 问尧夫    
聁 聁 田中 雀   贸贸墉下 鼠   朝来 吸 我 粟   暮来 食 我 黍   羸牛 卧墙 阴   枯草 闹 风雨    
博浪 挥椎处   惓 惓 报国 仇   如何 销印事   独不为 韩谋    
早见 沧海 君   晚师 黄石 公   力士 不 得力   驱使 芒 砀龙   仁义 以为 椎   气盖 百代 雄   一击 函谷碎   再击 乌江 空   从容 一筹 毕   全汉酬 其功   何乃 不 自知   而 以 留见 封   酂 侯辱械系   淮阴 叹藏 弓   彼皆为 人役   讵 敢 望 此 翁   辟谷 岂 其然   视世 与 谷同   可怜 商山 老   亦 堕子术 中    
英英 太极 翁   器明 吴楚 甲   驰 辂 使 沙漠   杖 钺 帅巴峡   南瞻岭 表缩   东睨 溟 涨 狭   林居念 环辙   简脱 卑藏 筴   夫君 玉树 彦   同祖 宝剑 匣   六籍 既 淹通   异闻 更博洽   姬公卜宅洛   成后 鼎定 郏   理 也 匪 荒唐   古 甿 遗 检 柙   支分景 纯书   嫡出 杨氏法   苍苍 郁孤台   仙枝 竹林 插   芳春 适游衍   千金 日娱 狎   厚坤行 万龙   立特 飞次 夹   幽幽 何 绵绵   意脉 能 擢 掐   神文遂尔授   玄镐 了然 胠   俗师守 橐 囊   群 喙 闹 凫 鸭   青霄 孤 鹤唳   未 吐气 先压   蹇 予少 狂 走   黄尘 满 乌 帢   山川 子长 笔   天地 伯伦 锸   某丘 可以 老   白石 盟愿 歃   祝君 昌兹术   四海 救 贫乏    
可怜 黄 觳   役役 秋 畦 耕   既 以谋 我 饭   又 复谋 我 羹   早 暮 一束 刍   所报 良亦轻   饱食 辄 自 媿   悠悠 念吾生    
夫人 肉食 谋   所丧 甚于 饥   但 能 咬 菜羹   何事 不可 为   采采 首阳 蕨   烨 烨 商山 芝   此味 千载 长   隽永 当 自知    
初余抚 奇节   赏事弥穿 峦   幽 跻几屐 换   豪饮 百 榼 乾   讵 知 中年 至   况复 行路难   林谷 深且 窈   岩岫绕 复 攒   丛疑 熊豹 伏   穴惴龙 蛇蟠   昼雨 已 冥冥   夕云 亦 漫漫   升高 躬易危   居卑心 所安   萧萧 岂不陋   英集聊 相欢   东篱 献 初华   西风 被 峨冠   泛泛 茱萸 觞   落落 苜蓿 盘   接此 造极谈   胜彼 登峰 观   终然 有 深怀   悠哉 发 长叹   泰华 采 香雪   小山 访 遗丹   凭 谁 吹玉箫   云外 呼青鸾    
深深 人语 转苍崖   牵路 如梯 滑似 苔   睡起 拥篷 看 奇石   一方 新绿 入船 来    
寥阳 宫殿 老 夜叉   九头 狞狞 发 髿 髿   朝暮 拔本 不满 数   谪守 凤山 山下 花   忽生 蚁 虱 若 鱼子   秋风 透顶 栉复 爬   夫君 岂 鬻 居士 屩   履声 汉代 尚书 家   不 嫌 汝 发污 我 趾   结鞋 远胜 萧与麻   煌煌 火轮 照万野   恨 不 赤脚 踏雪 车   世间 褦 襶 独 何事   黄尘 没 骻 汗 透靴   老夫 两鬓 亦 萧飒   谢去 相帽 便 乌纱   愿言得 此称 轻爽   宿诺 今 已期 及瓜   誓 当布袜 从此 始   上下 云门 还 若 耶    
木 郁郁 兮 有 蠹 生 之   穴 冥冥 兮 木 竨 以 委   皇 赍 于 鴷 兮 厥 尔 夷   朝于 木瘿 兮 莫于 木枝   蠹 宿于 根兮 而 鴷 不知   厦将 堕 兮 其 何以 支    
绵绵 风雨 暗 西窗   闷拥 残编 对 夜钝   稚子 何知 泥污 土   良朋 共叹 陆成江   负山 鳌 重应 将 压   战野龙 骄未易 降   此去 城东 无 百步   明当 相 就 一渔刍    
一器 集百 蚋   分寸 争 营营   醉乡 有 太古   长年 乐升平   尚不知 揖让   固应 无 战争   吾 尝涉 其境   信美 不可 名   遗我度 世方   南游 酿沧溟   蟠桃 以供 核   钓鲸 为 之 羹   小醉 五百年   太醉 三千 龄   俟 其变 桑田   翩然 却 归 耕   我 耕不艺 秫   还 以供 瓶 罂   哀哉 彼众 狂   何不 促 我行   汝行 未 宜远   小驻 中山 程   中山 有神 醪   千日 醉不醒   三十六 番 醉   亦 足 了 汝生    
杨子 逐贫 不 去   杨仙救 贫便富   始知 方技 可发身   不信 儒冠 真误 人   生出 杨枝枝 几叶   青囊 世世 能 传业   只今 四海 贫士 多   我救 无术 可 奈何   苍梧 云去 天 亦 老   会稽 穴 没 生秋草   但愿 沉冥 了 几年   江南 何地 出 酒泉    
湖山 几度 少年游   散发 吹箫 坐 小舟   秋鬓 苍苍 春树 碧   更堪 重过 百花洲    
书 生于 世无 所用   岁晚 东陵 瓜自种   几度 骑驴 欲 出门   青松 绕舍 云 扃 洞   枕书 高卧 绿阴 中   何许 清风 惊午 梦   始知 绛 节下 丹霄   左 骖 麒麟 右 鸾凤   行行 原 隰 广 咨询   历历 闾阎 摩疾痛   悬崖绝壁 冰照 壑   白昼 青山 雷欲冻   神奸 畏景 那敢 见   肯 綮 逢 刀 无不 中   范滂 太守 使令 慑   杨 绾 入 相 朝野 颂   每翻 图史 想 斯人   常恨 寥寥 千载 空   水见 黄河 山太华   不 识 欧阳 当 自讼   振衣 扶 策候 辕门   秋意 欣然 云 走 送   愿调 梅鼎作 商霖   老 我 荒园 日 抱 瓮    
不 复 新亭 泪   其如 感慨 何   北风吹 草木   西照 满 山河   王谢闻 孙少   萧 陈短梦多   庭芳 摇落 尽   江上 有 渔歌    
西 园艺 我麻   南园 树 我 桑   东风 吹时 雨   青青 久 成行   春服 朝 犹 赊   大布冬 可裳   十年 湖海 役   尘暗 貂裘 黄   曾 无 一事 成   只取 三 迳 荒   何如 老农 圃   卒岁 心不忙   邻翁 取余喜   笑语 倾壶 浆   择术子 已卜   守之慎 勿忘    
玉佩 珊珊怯 暮寒   青 霄夜 半蹑飞 鸾   真妃 似念 寻芳晚   别剪 琼花 与 客看    
六合 沉冥 四壁 空   梦魂 只 绕 楚云东   明当 挂席 黄天荡   卧看 茫茫 柳絮 风    
沉沉 春夜 黑   寒客泊 孤舟   天 漏雨 平下   风 回水 倒流   干戈 吾 道 在   宇宙 此生 浮   明日 还 晴雨   芝山 要 一游    
卸帆 月 欲 堕   泊岸 风转 急   惊砂 传铁箭   飞霰散 琼粒   重湖 太古 水   帝遣 龙下 吸   潜鳞失 故穴   苍黄 望舟入   宁知政 坐 窘   衾 裘 尽 沾湿   慌慌 中夜 起   莽莽 百忧集   披衣 视 云汉   惨 澹 天一 笠   颇 疑庐 阜 倒   三叹 救何 及   平时 笑 拥篷   五老 犹 壁立    
墙阴 老龙孙   气欲干 云霄   共爱秉劲节   终虞忌 高标   东风 撼 南极   万壑 翻 江潮   挑灯 不成 寐   念尔心 摇摇   天明 报平安   阿龙 故自超   山翁 喜欲狂   呼童 倾 巨瓢   举酒寿 此君   不 饮吾当 浇    
生人 有恒 道   衣食 固其须   裁足 谅已 难   况复求 赢余   所以 古怪 贤   守道 甘穷居   縜 袍 敝 弗 厌   箪瓢 饥 自娱   徐行 岂 不安   焉用 马 与 车   掾 史 亦 良劳   抑首畏 简书   放旷 山泽 间   孰与 从 樵 渔   无求 恒 泰然   有系 还 多 虞   但 当力 为 善   汲汲 希舜徒   于然守 故丘   庶 不 忝 厥 初   寄语 马少游   斯言定 何如    
梧桐 月 转影 翩翩   竹屋 抄书 夜 未眠   林下 不知 秋 远近   西风 一叶 堕灯 前    
山中 夜半 风雨 来   板扉 竹户 如人开   孤灯 淡淡 吹 欲 死   饥乌 哑哑 啼 更 哀   青阳 甫 达 诸火满   素志 无伸 华发 催   于 呼闻道 亦 未晚   策骥 千里 毋 徘徊    
元阳 秋转 碧   积冻春 更好   草力 乃 如斯   人生 得 草草   寒暑 浩 茫茫   哀哉 未闻 道    
北岭 寻花云绕 屐   东湖 栽酒 水平 船   旧游 零落 令余 几   回首 春风 十二年    
晚 岁寒 无力   新晴雨 未消   江声 连去 雁   灯影 见 来潮   野阔 乡 心远   风高 客梦遥   梅边 有 新意   明日 是 春朝    
归鸦 澹 澹 夕阳 闲   窅 窕 楼台 紫翠间   说 向 城中 应不信   隔湖 最 好看 芝山    
漠漠 轻阴送 幽讨   梅柳 之间 春 正好   万古 烧痕 青未了   一片 湖光 白如扫   永怀 雨露 涵三秀   颇 恨 风尘 遮五老   松根 啸咏 欲 忘 归   可惜 长瓶 卧 芳草    
有 客六辔濡且 均   要 我 共 看中 都 春   孔林 乔木 故 无恙   首 阳高 风应 未泯   亦 知 江山 不负 我   政恐 风尘 能 涴 人   故友 贻书复 相过   但 祝 自爱 千金 身    
飞电 歘 然度 天隙   百岁 能堪 几行 役   游子 来 归意 恐迟   大人 幸在何 辞白   风涛 念尔去 何 之   日暮 怜渠行 故逆   世间 步步 是 危机   绵上 可耕聊 自适    
结庐 溪水 上   日夕 对 郭璞   沮晓林 霏 开   碧玉 峭如削   几欲 乘兴 游   不见 云山 鹤   青鞋 动 高兴   安得 践斯约    
风泉 吹 满 看书 台   洞口 松声 万壑 哀   几度 倚 阑 听 不足   请君琴 里 写 归来    
五凤楼 修 谩 赋空   不堪 四壁 老 秋风   黄金 白璧 相逢 顷   文杏 香茅 一笑 中   子美堂 资须 录事   尧夫宅 契出 温公   诸公 更 使 风流 尽   千载 遥知 意气 同    
羸 骖 破帽 约 轻寒   破费 春风 半日闲   一事无成 年 四十   又 随 花柳 过 东山    
骤雨 半日 许   新泥 一尺 余   鹧鸪 忧 我 马   杜宇 爱吾庐   问宿 忻逢 竹   停餐 迟买蔬   明朝 踏 归路   晴霁定 何如    
短艇 摇摇 对 晚屏   推篷念远 不胜 情   风前 落 木心 犹壮   雨后 归 云气 未平   湖汊 条条 新筑塞   圩头 处处 薄 收成   道逢贵 老头 如雪   细听 尊前 说 旧城    
凄凄 寒露 下   亹 亹 孤 蛩 吟   幽人 起傍徨   叹息 泪盈襟   物情 正得 时   我 悲独 何心    
弃家 锦 宫城   结屋 庐山 前   退 鹢 空 悠悠   冥鸿自 翩翩   吟章 一 倾盖   见赏 朱 丝弦   及此 再 承晤   交情 重 缠绵   冥赏 富云壑   清听 穷风泉   携壶 流雪台   吹笙 落星 船   重阴 閟 华景   平陆 成修川   君 应有 先识   化鹤不待 年   重 来访 旧隐   满目 空 凄然   琴书 竟 奚属   诗画 知 谁 传   拊 怀重 感叹   回首 还 延缘   摇摇 松梢云   疑是 巢中 仙    
山中 幽兴 尽 无穷   不管 萧萧 四壁 空   渐觉 愚巾 便暑 戴   偶逢 贤酒 亦 时 中   映阶草 色带 朝雨   隔 屋笋 香 吹 晚风   搔首 南窗 有 奇事   绿杨 初破 石榴 红    
过尽 黄芜岸   开桥 小雨 时   城居悬 似燕   山势 缩如龟   岁 旱 圩田 薄   天寒 土屋 宜   呼童 沽 白酒   巢口赛 新祠    
知道 芳菲 只 恁 休   也 应 秉烛 及 春游   来 牛 去 马 乾坤 老   旧燕 新 鸿 岁月 流   千里 空劳 芳草 梦   一樽聊慰 落花 愁   桃源 只 在 扁舟 外   说 著 仙郎 却 缪悠    
汲汲 湖上 叟   种瓜 湖上 园   晨夕 自抱 瓮   长此 苍玉丸   所希 烈日 中   消彼 行人 袢   垂垂 一月 雨   平陆 白浪 翻   屋庐 且 已 没   根蒂 那复存   初心 竟 何如   天意 吾 奚言    
天公 亦 儿剧   日纵 骄龙 嬉   弄翻 鬣上 瓢   一壑 共 渺迷   交交 蛙出 灶   洋洋 榻 浮龟   居者 既忧 垫   行者 复蹈危   覆舟 谁氏妇   灭顶 谁 人儿   一戏 遂 如许   高高 那 得知   龙 骄未易制   天剧 不可 为    
依依 起草 际   煜 煜 点 荷心   应是 地 生火   得 非 天雨金   神奇 出臭腐   光怪 发幽 阴   莫说 太阳 近   明蟾 已 不禁    
露坐 空庭竹 四围   夜深 更 不 掩 柴扉   茫茫 云海 月 未 上   苍耳 满园 萤 乱飞    
平湖 漠漠 来 孤艇   远树 冥冥 见 一灯   翁 媪 隔 篱呼 稚子   岂头 犹有 未收 罾    
阴壁 掺 苦竹   秋池 淡 芙蓉   二老 庐山 间   风味 夙昔 同   亦 有 栗里 人   心事 黄 花丛   囊中 无一钱   眼底 四海 空   羲 皇未渠 惬   上 与 无怀通   众羽 集新条   云霄 一冥鸿   净社 亦可 人   念尔 名教 宗   博酒 空勤 渠   攒眉 一声 钟   苍苔 片石 在   醉卧 空山 中   良辰 入奇怀   杖 屦 闲相 从   偶然 出 岫云   儵 尔风 飘蓬   虎溪 有 严禁   讵 敢 待 此 翁   行 行 不知 远   大笑 分 西东   风流 一时 散   千载 留高踪   溪光 与 山色   隐隐 尚 笑容   笑意 果 何如   画史 安能 穷   按 图付 一嘿   翳 景 生长 松    
黄尘 两鬓 欲 苍华   岁 岁 东风 不 在家   不学 郭驼 归 种树   却 随 刘 跛 去 看花   浮名 未值 蒲萄酒   晚味思参 橄榄 茶   缥缈 风烟 新绿 起   村 南村 北已 桑麻    
正是 花时 坐弗邀   出门 新绿 满江 舦   池塘 滟 滟 鸣 姑恶   草 树阴 阴度 伯劳   宿酒 转添 胸磊 磈   游丝 欲 乱 鬓 萧骚   西畴 昨夜 春膏满   免得 人间 费桔 槹    
今社来 无涯   古社唤 不回   社公 亦 世情   儿剧良 可 咍   新水 岂 不佳   旧雨 令人 怀   离离 芳草 生   澹 澹 桃花开   吾 聋 不须 治   聊复 尽此杯    
心镜 翛 然 澹 似僧   悠悠 观化 寄 枯藤   云来 云去 闲 舒卷   花落花开 小废兴   吹笛 强呼 从 百里   种瓜 清隐学 东陵   野人 知有 观书 癖   远饷 松肪续 夜灯    
独倚 危樯 数过 鸿   家 山 渺渺 楚云东   吟情 不到 滕王阁   只 乞 归帆 一日 风    
多年 不访 凤山 春   清赏 归时 肯见 分   伏虎 移 来 湖上 石   瑞 龙飞 下 海南 云   眼根 磊落 祛尘 翳   鼻观 清 虚发 妙闻   坐 对 翛 然 谁 与 语   绿阴 蝴蝶 自成 群    
孤 棹 翩翩 北渡 淮   相逢 一 笑意 悠哉   关河 万里 忽秋晚   风雨 五更 闻雁来   好梦惊 回频 辗转   壮心 平尽复 崔嵬   吾 生通塞宁须 计   但视 乾坤 泰运开    
低篷 矮艇 载 诗翁   又 泊 淮南 港汊 东   月 黑 荒村 行独虎   云 深远 渚 拍 低 鸿   诗书 落落 心如 梗   天地 悠悠 鬓欲蓬   辗转 孤 衾 无限 恨   客中 此夜 与 谁 同    
闭户 云山 转尽长   只消 如许 送清光   一百 六日 柳边 绿   五十三年 头 已 霜   赖有 孤 斟 聊勃郁   惜 无 共语 慰 凄凉   前时 溪 上行 春处   想见 家家 避地 忙    
居止 次 城邑   性本 爱丘山   曲肱 岂易 冲   灵府 长独闲   秋菊有 佳色   绿酒 开芳颜   羲 农去 我 久   千里 乃 相关   遥遥 望 白云   高操 非 所 攀   愿言 蹑 轻风   八表 须臾 还    
万里 云涛 海峤 秋   倩人 扶 上 黑云 兜   一帘 新雨 西楼 晚   卧 听 乌衣 说 旧愁    
流离 迁徙 古今 同   澹 沲 青山 往事 空   四壁 虫声 秋思 苦   梦中 犹豫 自奏 豳    
雾阁云窗 罨 画开   半 栽松 竹半 栽梅   不须 更种 桃花 树   怕 引 渔郎 入洞 来    
题遍 寒岩 古佛庐   唐人 诗句 晋人书   山灵 亦 恨 无 清福   消得 君侯此 卜居    
相逢 淮楚 各 凄凉   笑 杀 三生 杜牧 狂   万树 莺花 春对 酒   一灯 风雨 夜连床   停云 渺渺 思何 极   大块 茫茫 梦正长   若见 元龙 相 借问   为言 归去 学耕桑    
岁 晏天 萧萧   日落 山 苍苍   寻幽度 小涧   眺远 跻层冈   班 坐 古道 上   落叶 满地 黄   行人 去 自急   归鸟 栖亦忙   偶兹 一饷 间   慨彼千劫长   知愚 各有 殉   博策 俱 忘 羊   人生 今几晨   聊复 尽此 觞    
从来 麋鹿 合 山林   无奈 迂疏习 已 深   食用 且 空犹种 秫   典书 未 赎 更 修琴   少豪论 事 唯 扪 舌   晚 静观 空 颇 得 心   莫笑 山翁 无 事业   种花 莳 竹 自成 阴    
迢递 君 远游   缠绵 妾 孤伤   年 年 望 君 还   悠悠 空 断肠   我愿陵 成江   有车 不得 襄   江 复变 为陆   无水 通舟航   成江路 还通   变 陆路 更长   安得 微 贱躯   乘 几 堕君 傍   化为 舟 与 车   载君 还 故乡    
卧疴 云林 下   寂寂 谁 与 君   高风下 木叶   泠 泠 晚窗 虚   忽思 往代事   聊 披案 上书   始得 暂 欣然   稍久 叹 以吁   冲冠 或 愤激   反袂 还 欷 嘘   拊 卷 忽 自叹   毋乃狂 且 迂   此何 豫尔事   况复 千载 余   来 今正 绵绵   尔心复 何如   有怀 不 自展   乃 挟 冰炭 俱   因此 得 冲静   万念悉 扫除   岩花 吹 幽香   清酒 堪满 壶   且 复举 一觞   冥然 聊 自娱    
有 客扣 我门   丁丁 如 啄木   久立门 不开   客去 嗔 此屋   僮 奴亦怪 我   无事许 畏缩   向来 豪侠 场   门外 车接 毂   将 无 晚乏 具   效彼龟 藏伏   山田 岁 将 收   亦可 饭脱 粟   不厌 客来频   所厌 客论俗   豪辨 既 多 违   强应 还 自 恧   但 恨 平生 友   欢聚 不得 足   存者 隔川途   没者 卧丘谷   精微 向 谁 剖   郁结 满心 曲   何如 掩关生   黾勉 抱吾独   挥 弦 送征 鸿   悠悠 楚天 绿    
记得 当年 年少时   兰汤浴 罢试 新衣   三三五五 垂杨 底   守定 龙舟 看不归    
清言 洒洒 南华 玄   净社 济济 东林 禅   一陶运 甓 不挥 麈   一陶 采菊不种 莲   爱惜 分阴 树 志业   盘礴 千载 希 圣贤   吾 评 东晋 人物 薮   惟有 二陶 真 卓然    
墙角 有 恶木   据 我 千亩 园   蔽 亏 日 月光   壅遏 雨露 恩   其下 草不殖   况乃兰 与 荪   苍藤交 龙蛇   护拥 何雄尊   厨人告 薪绝   命斧 急 剪 髠   终然 非 远图   会 当拔 其根    
昼饮 石壁 下   苍苍 云树寒   忽逢 一僧 来   欲 趁 扁舟 还   云住 叫 岩寺   共看 赭亭山   挥袂 忽而 起   绝 磴 跻复 攀   揖 我 少 辍 棹   步凉同 扣关   日落 南风 起   不知 流下 滩    
泪落 零 阳酒 一杯   赤藤 遗墨 亦 堪哀   苍梧 云去 箫声 冷   莫是 当年 也 误来    
三山 二水 年 年 在   向 日 浮云 处处 多   醉 拍 栏杆 呼 李白   东风 吹雨下 新河    
阴风 吹 芦花   铺锦满 汀洲   不充 赤子 襦   露 骭 寒 萧 飕   煌煌 扶桑 君   悬镜烛 隐幽   恻然 冰霜 晨   被 以 绛 锦 裘   穷 阎一 欠伸   僵体 回春 柔   天衣 难久恋   向晚 复下 收   南山 拾 枯 樵   寒夜 为 衾 裯   灰冷 更正 长   展转 何时休   东方 行且 明   小忍君 勿 忧    
小憩 西禅床   谢绝 半日 暑   白云 怜倦 客   清阴覆 停午   袅袅 陂 上风   沉沉 竹间 雨   幽幽 一室 虚   昵昵 群叶语   冥 搜得 奇憩   熟寐透淳 古   九衢 喧 野马   万 喙 争腐鼠   谁 能 大槐根   摆落 半柯土   浮生 得 今辰   幽期 况兹宇   延缘 欲 忘 归   落日 斋堂 鼓    
炎夏 忽 已变   西风 飘然 秋   亲友 日 已 远   坐感 岁月 遒   登 高明 不见   涕泗滂沱 流   天高雁 未来   落日 空 悠悠   愿 为 西北 云   万晨 从 之游    
落日 庐阜 紫   飞砂 湖水 黄   散倦 登古原   含 凄眺 层冈   丹梯 遂 寥邈   沈思 热中肠   当年 扣玉墀   抗疏 何慨 慷   拂衣 云壑 卧   著书 名山 藏   筑园 印 清流   艺树条 孤芳   英彦集 文字   燕席 开华妆   人生 既 难料   天运 亦靡常   黯 黯玄云 阴   萧萧 北风 凉   山流 鳌 背空   柯改蚁 梦荒   事往迹 已 陈   名存 道 弥光   独念 平生 游   使 我 重 感伤   破壁 嘶 瘦马   叠鼓 发瞑航   屐 痕难 重寻   寒苔 日 苍苍   高丘渺 烟雾   不得 酹 一觞   怀哉 我 先铭   翠琰 垂千霜   俯仰 落 清泪   目断 江流 长    
月 中 八万四千 宫   不管 妖蟆 啖 老瞳   白兔 药成 无用 处   墨龙云 上 有 奇功   且 忻 玉宇琼楼 在   莫恨 银花火树 空   自古 庚寅 多 此事   烦君 抬 眼相 苍穹    
下马 吊 太白   壮心 重 徘徊   秋风 吹破 墓   晚气生 孤台   四百 六十年   诗魂 安在 哉   神人 岂久 谪   旋复 御 炁 回   元 无 采石 船   而况 青山 堆   攘臂 况 真伪   世儒良 可 咍   煌煌 长庚星   光射 天门 开   携樽立 遥夜   劝子 鹦鹉 杯    
团团 素 明月   隐隐 流前 除   卷 帷 对 孤影   涕泗 沾罗 襦   念 我玉关 人   此心 知焉 如   何方 得 灵药   托 身为 蟾蜍   悬光 万里 天   往 寻君 所居   君坐 照君席   君行 逐君车    
麦饭 苦 经营   桑田 许 变更   饥鸦 啼 古井   独鹳 下 荒城   落日 关河 迥   东风 草木 荣   苍苍 十二 桧   颜色 尚 承平    
曾奏 明光 忝 末科   青山 回首 已霜荷   偷生 甚 媿 秋 胡妇   拊 事 总成 春梦 婆   早慕 功名 成事 少   晚谈 空妙 得 心多   斜阳 一曲 归牛 背   笑 杀 南山 白石 歌    
幸未 缁 尘染 素衣   归来 既避 北山 移   田园 有味闲 方觉   道路 多岐 晚始 知   栗里 新衔 五柳传   花蹊 旧业 四松 诗   少游款 段 犹 嫌累   到处 风尘 藤 一枝    
渺渺 舦 兰 远路 渐   灵龟 何必 为余古   还家 早似 千年 鹤   乘世元 无 六月 蟾   元叟 为官 犹号 漫   陶翁 未仕 已名 潜   吴人终 未谙 羊酪   刚道 莼羹 似 蜜甜    
十载 孤怀郁 不开   二年 谈 麈 得 重 陪   亦 知久 聚难 为 别   纵复 相逢 有此 回   野老 共遮骢 马路   仙翁 合管 凤凰台   慈湖 相见 如相问   已约 钟山 探早梅    
骑驴 花县 不相容   却 驾长 鲸 戏远空   采石 钓船 还夜 月   青山 破墓 几 秋风   平生 赏识 惟 狂客   他 日 功名 付令公   千载 英雄 长不死   长庚 光彻 紫霄 中    
倚 策试 新晴   扶摇 上 羊角   山空叶 自语   天近 云欲落   危亭 渺 何许   高木 黯 犹 昨   悠悠 念 物化   漫漫 悲世浊   何当击 天池   与子翔 寥廓    
当年 曲江 燕   并 醉 西湖 舟   芳梦故 依然   落花 水空流   今晨 定何 朝   联裾 此 夷 犹   暄 风 不 惊波   小泊 琵琶 洲   无人 度新音   松声 澹 萧飕   却 回羽 人观   复为 瑶琴留   俯仰 信多感   逍遥 且 忘忧   幸无 商人 船   唤起 青衫 愁    
高树 停归云   峭壁 下落 照   北风 一万里   绝顶 吹野烧   行行念 高堂   履险心 欲 掉   茅茨者 谁家   喧语 杂 老少   开门 止 我 宿   四壁 乱蓬 藋   自言 兵火 余   零落 仅余 噍   世故 莽难 诘   浊酒 寄一笑   月 黑云 冥冥   屋头 闻 虎啸    
坎离 血战 夜 茫茫   万里 阴飕 更助 狂   兔窟 那知 炷 郿 坞   蚁 封 不料 火 咸阳   三 更 月 起 云霞 曙   九野冰 凝 雷电 光   莽莽 黄茅宁暇惜   莫教 熏著 早梅香    
祖龙制 八极   法令 如 乱麻   儒冠委秋山   王焰明 朝霞   所以 武陵 人   入山种 桃花   如何 东陵 侯   苟此 旦暮 华   堂堂 炎汉叟   却种 青门瓜   舒卷 迷 大运   千古 为 悲嗟    
能言 鹦鹉 锁金笼   夜夜 家山桂子 风   羡杀 双 鸠 有 闲福   相呼 相唤 柳阴 中    
南山 有田 不归种   大 瓠 渖 落 无 所用   遂 令 沉沉 走 长江   万里 艰危 忆君 共   尝疑 公佩 延平 剑   引得 九渊 龙子 閧   雁 汊 渡头 鏖 北风   真是 脱身 人 鲓 瓮   当时 意气 杯溟 渤   笑 杀 篙 师穷 欲 恸   千金之子 不垂堂   默坐 沉思 还 自痛   归来 结屋 万山 中   手植 桃花 欲 成洞   敲门 者 谁 吾 故人   色笔 荧荧 如彩凤   连宵剧 谈山 月 落   一 浣 胸中 尘土 空   忻然 共驾 赴 幽期   满路 熏风 入吟讽   万村 孤馆 明且 洁   浴 罢 桃笙 玉壶 冻   神君 谒 帝愁 昼热   夜半 骑   不 施 鞚   偷 泀 银河 灌 火轮   玄化 阴机神 簸弄   小溪 如线 不 自容   更奈 乱流 趋者 众   划尔 掀波似 转雷   居然 入室 如流 汞   须臾 便 恐化 桑田   咫尺 还 忧 没茅栋   绝怜 榻 上 闹 蛙 黾   安 得 天边 明 蟚 蝬   午楼 欹 枕 听 涛声   唤醒 六年 淮海 梦   青山 淡淡 坐 神驰   白鹭 悠悠 空 目送   明朝 水退 得 新 晴   两鸟 故 应天 所纵   乃知 处险 自有 道   一静 可以 该百动   横石 断桥 沙 迳 曲   苍藤翠木 烟霏 重   小车 穿壁 我 徐行   瘦 蹇 涉流君 自控   狂游 满眼 惊俗辈   疲役 回头 惭 仆从   倩 谁 写作 山行 图   持似衡 湖作 清供    
东流 滔滔 江似 箭   南船 挂帆 北船 羡   阴云 黯 黯 天色 变   北船 搥 鼓南 船怨   焚香 酿酒 争 祝愿   一 望风 长一 祈转   世间 万事 无 两 便   龙伯 应酬 毋乃倦   龙伯 应酬 如 已倦   只遣 澄江 净如练    
云根得 奇草   金芽 撷芳鲜   石鼎生 古澜   松风语 寒烟   虽微 龙凤 制   而 得 雨露 全   玉尘 飞素涛   信美非 其天   临风 勿 浪 啜   侑 以 离骚 篇    
玄云 如垒 沙如箭   阳侯 击鼓 飞廉 扇   穹龟 带 甲鱼 负剑   万怪 腾空 助 龙战   庐君 玉立 金 芙蓉   笑 我 块 坐 如 樊笼   子 胡不来 此 山中   与子 跨鹤 蓬莱 宫   江流 茫茫 去 不息   嗟 我 棹 往何 终极   灵君 如愿 倘可 乞   但 觅 金丹 生 羽翼    
朝吾发 兮 海溟   夕吾抵 兮 天门   鳞 脱躯 兮 欲 蜕   翮 之 起 兮 如云   涛山 涌兮雪浪   驾天风 兮 浩荡   霓 掩映 兮 霞 蒸   倏 横飞 兮 径 上   龙 膢 余 兮 凤 来 迎   帝下观 兮 环佩 鸣   逍遥游 兮 既 极   澹 河汉 兮 无声   河汉 无声 兮 有意   谁知 之 兮 漆园吏   桐之孙兮吏 之魂   吏 不语 兮 孙能言   忘言 兮 且 止   极吾思 兮 隐 几   春风 菲菲兮 杏坛 花   春服 翩翩 兮 沂水 涯   聊 徜徉 兮 税 驾   奚必 之 兮 南华    
椒 性恶 卑湿   种之必 阳坡   托根 苟失 所   美质 其奈 可   及早 迁 高原   熏风 丹实 多    
万叠 青山   白云 何处   行不得   哥哥 哥   冥冥 高飞忧 网罗   茕 茕 孤往 虞 干戈   江湖 蛟 鳄 忧   山谷 虎狼 多   行不得   哥哥 哥   不信 时   哥 但 知去 到 前头 无 去处    
布谷 布谷   十家 九家 逃亡 屋   去冬 屯田 买 牛到 黄犊   今春 军需 剥皮 共 食肉   无牛 可耕 休论 饭   秋粮 要 米 从 何办   布谷 布谷 奈尔 何   江南 渐少 淮南 多    
不如归去   归去 故乡 不是 无耕处   尔独 胡为 在 中路   子规 子规   尔 不 自 劝 何用 劝 我 为   我怀 我室 更 欲 归   尔归 漂摇何 所 依    
麦饭 熟 快活   半年 忍饥待 此麦   问汝 快活 能 几时   更 有 五月 六月 饥亦所 不辞   且 愿休 王师    
提 壶卢   沽 美酒   烹 肥 羜   剪新 韭   琵琶 胡姬玉 纤手   清歌 袅袅 莺 啭 柳   尊前 劝 我 千万 寿   君不见 东家 逃亡 西家 走   惟 我 台上 集 亲友   明日 得似 今日 否   酒尽 无尽 尽 再 沽    
昔梦拜 绿章   缥缈 朝紫微   均 天侍 清燕   宝书析 玄机   锡之瑶碧简   赉 之青 霞衣   微班司 玉条   下 纠 浊世 非   还家 未 中道   翠水 烟尘 飞   朝真谅 无期   丹忱 日 依依    
瓜果 蛛丝 五彩 针   年 年 儿女 费 精神   世间 巧尽 天无巧   更要 如何 巧 与 人    
欲 寄音 书碧宇空   几回 溪上 伫 秋风   离愁 自叹 三千丈   飞梦 长随 十八 公   尚书 兰孙 怀旧 好   颇疑 梨枣 闷新功   寅君 近况 知何 似   想见 丹炉 夜夜 红    
莫笑 区区 老汉 阴   桔 槹 省力 却 劳心   翁头别 有 天机 在   春雨 半畦 新绿 深    
佳花 日 封溉   恶草时 剪 薅   花事 犹未绪   草意复 已 高   三叹谓 老圃   不得 偿 秋毫   荣悴 岂 其天   置 之 听 所 遭   老圃 顾 我 叹   吾 岂 仇莠蒿   兹 圃 吾 所职   不尔 毋乃叨   君言固 近厚   吾 躬敢 辞劳    
昔诣 超 师院   听雨眠 疏 棂   微吟 得 深警   小 瀹 开孤醒   四极 何浮 浮   织乌飞 不停   重来 未 三年   杯度 已西溟   巾 屦 空 挂壁   芳草 绿满庭   嘉树 亦 剪伐   霜 干 无 留青   人 生意 何常   孤月 行秋冥   适来 偶流辉   倏去 还 韬 灵   旦暮 不足 计   惜尔 犹 典型   感慨 谁 与 共   晴檐 语 风铃    
艳娥 煽 妖 悖且 饕   云师围 之 骑 周遭   飞廉暗 呜 挟 箭号   万 鼓动 地 助战 鏖   吴刚弃 斧 北且 逃   扶桑 君 还 骑 巨鳌   银蜍 腹聚流 清膏   玉兔 颡 折飞 白毛   苍茫 杀气 横 四郊   冻 鸢 无语 饥鸿嗷   紫皇 第功 封二 豪   汝马 可归弓 可 櫜   黄道 肃穆 君请 遨   黔首 飙飙 光 勿 韬   愿驾 丹毂扬 锦 旄   疾驱 六龙升 海涛   五色 烂烂 中天 高   衣披 水子 绛 锦袍   葵心 不宁 忧 忉 忉   矫首 东方 歌楚骚    
入夏 才 几日   新晴 已 不禁   阑珊 花 晚景   掩映 树初 阴   西照 山河 影   南风 天地 心   物情 殊 可笑   团扇 已鬃 鬃    
出门 红未芳   还家 绿成幄   仙葩 独婉娩   书声 共 寥落   日暮 碧云 合   天寒 翠袖 薄   念远怅 悠悠   缑山缈 孤鹤    
杖 藜 窅 窕 更 崎岖   黄叶 漫 山路 欲 无   小屋 低烟 长短 竹   曲塘 斜 日 两三 凫    
野老 相过 一笑 迎   黄难 白酒 愧 深情   山空 日落 早 归去   昨夜 隔篱闻 虎声    
归马起 暝 壑   微灯 耿深 竹   农翁 具鸡 黍   要 我 林下 宿   共谈 陇亩 事   未语 眉 已 蹙   邑 胥 迩来 稀   每涨 卷 平陆   山中 复小旱   一雨仅 半熟   举酒 属 乃翁   微笑 以胜 哭   湖乡尔何 知   弥漫 正吞屋   且 共 尽此 觞   人苦 不知足    
倦 寐 不知 夜   开门 风露 深   明河 挂 屋角   月 出 东山 岑   双犊卧 啮草   满地 梧桐 阴   蔌 蔌 堕落 叶   翻翻 动栖禽   浮生 谅余 几   两鬓 黄尘侵   偶此值 清赏   泠然 得 初心   幽隐良 足尚   吾盟 在 云林    
岁月 川 流驶   风霜 行路难   忽闻 喧怒 瀑   始觉 上层 滩   月 落鸡 声晓   沙空雁梦寒   云林 摇落 尽   敢 卜 一枝 安    
结绳 已 是 散洪蒙   书契 纷纷 日 更工   无极 已前 谁 得 似   一帘 草色 自 春风    
小 瀹 孤亭 兴未 阑   共为 长岁 坐 蒲团   半林 空翠湿 晴露   满院 秋香 吹 晚寒   吊古 并 扪 碑 字 读   好奇 更 借 藏经 看   归舟 莫笑 清狂 绝   得句 从来 胜得官    
宿雨卷 余芳   庭户 绿阴 静   玉仙 从 何来   服佩淡 如莹   迎 飚 熏 自远   承露 色弥正   尚嫌 脂粉 涴   肯 与 頳 紫 竞   姚 黄花 中尊   择配 此其称   寰 尘暗 京洛   偃 蹇 谁 敢 娉   当年 广陵 谱   艳赏 非不盛   翛 然 林下 风   政以 道 韵胜   过期 知益 希   含章 隐希病   斜日 下游 蜂   一笑 阑 独凭    
卷纤崖 形断   开帆浦意 孤   长天 低去 鸟   落日 蘸 平湖   渺渺 千年 梦   悠悠 万化途   倚篷 成晤叹   渔唱 在 菰 蒲    
远涉 仍多病   那堪 正蕴隆   黄沙 吹 白浪   赤 日照 青枫   天地 支颐 内   江山 散发 中   一凉端 足 快   莫恨 打头风    
西风 一笑 凤凰 城   梦里 相逢 各自 惊   白日 共传 苏轼 死   故人 宁料 范雎 生   平居 慕悦空 闾巷   急难 周旋 如 弟兄   别去 各为 千载 计   隋珠 弹誉 不须 轻    
已 是 收 枰 敛 手时   更堪 牛起 著 残棋   露盘 不解 相如渴   桃 实难 充曼倩 饥   吾 末 如何 真 已 矣   是 知 不可 复为 之   令人 长愧 商山 叟   四海 清夷 只茹芝    
深衣 社里 强 婆娑   悮 了 东 舦 雨 一 蓑   麟 也 可为 宣父 泣   凤兮须 信接 舆歌   怀金 暂乐 忧方大   投璧能 全碎 已 多   此去 修行 留 得力   世间 知己 是 天魔    
莫道 桐花 楝 实清   比量 腐鼠 不堪 争   鬼应 勿 复 揶揄 汝   人亦真 难驾驭 卿   犬子 何心求 狗监   貛 郎 到处 有鱼 羹   白云 满地 江湖 阔   著 我 逍遥自在 行    
不拟 残年 住秣陵   摩挲 蜡屐 笑 平生   茫茫 去雁云 千里   渺渺 疏钟 雨 一城   天地 无情 催 岁月   古今 何物 是 功名   梅边 且 喜 春风 近   痛饮 挑灯 坐到 明    
不知 牛继马   却 道 马为 龙   得士 能 成帝   生儿 不亢 宗   荒祠 烟树 晚   残碣 雨 苔 封   往事 凭 谁 问   春城 起暮钟    
微禽 负大耻   劲气 横 紫 冥   口衔 海 山石   意欲 无沧溟   沧溟 茫茫 云正 黑   涛 山峨 峨护龙国   假令 借尔 秦皇 鞭   驱令 石头 填 不得   布囊 盛土塞 江流   孙郎览表笑 不休   劳形 区区 雠 浩渺   志 虽 可 尚难 乎 酬   蓬莱 有人 怜尔苦   劝尔休 休早 归去   精卫 精卫 我 亦 劝汝归   沧海 自有 变 作 桑田 时    
山下 惊天动地 雷   山头 听 得以 婴孩   几回 看尽 人间 世   只好 登高 莫 下来    
桃花 绕屋 竹 参天   曾 向 湖西 住 五年   回首 但余 葵麦 在   古今 何必 更 桑田    
开门 见秋山   忻然 如 故交   烟云 淡相媚   卉 木青 未雕   兹游 忽 自念   谁 与 为 登高   目涉 已千仞   神游 还 九霄   世短 奚足 叹   意多 亦 徒劳   奈何 怨 迟暮   况复 怀覆蕉   至乐 岂 必酒   天真 自 陶陶   长吟 对 寒花   万期 犹 一朝    
政须 晴 甲子   早作雨 清明   万树朝 烟湿   一溪 春雨 平   农谣 若果 验   岁 事 已堪 惊   天意 非人 料   西畴 且力 耕    
齐山 山下 泊 扁舟   尚想 三生 杜牧 游   南雁 唤回 千载 梦   西风 扫碎 一江秋   黄花 落落 如 相遇   嘉节 匆匆 也 合酬   准拟 峨眉 亭 上去   买鱼 沽 渔 浣 羁愁    
赤龙 推车 出 旸 谷   欲 将 烛光 烧 却 珊瑚 屋   黑龙 奋怒 起 天池   欲 倒 海水 浸 却 扶桑 枝   黔黎 代为 黑龙诉   帝命 赤龙且 回驭   已欣 膏泽 沃焦尘   复畏 连 阴起 寒雾   地裂 不补 难望 秋   天漏 不补 亦可 忧   我愿 二龙 行天 各 一日   水火 停齐 万宝 毕    
门前 苍耳 与 人齐   屋后 青蛙 作鬼 啼   风 雨潇潇 天正 黑   披衣 不寐 听鸣 鸡    
拊 字 心空悴   清寒 节太高   无人 相 料理   惟 我 独 贤劳   万里 随归雁   孤帆 渺暮涛   归期 应 不远   新月 点梅 梢    
一副 黄台 话   离离 咏 种瓜   都 来 三十 字   救得 两 官家    
藓 石莓 墙 屋数 楹   年 年 来赛 社公灵   儿童 趁节 欢如沸   父老 伤春涕 欲 零   海燕 边鸿 何日 了   夏松 殷柏为 谁 青   村 醪 如蜜 犹堪醉   莫遣 东风 两眼 醒    
闭门 十日 雨   檐 溜 如泉声   沈 阴晦 兰尽   润气 蒸桃笙   馋 蚤 既 跋扈   饕 蚊复 纵横   展转 强 就 寐   草塘 蛙乱鸣   亦 知夜 漏促   安 得 曙色 明   晨钟 度 深竹   云岫开 新晴   隐几补前 梦   暂喜 身境 清   聒耳 蝉 噂 噂   沿睫蝇 营营   所 响音 如此   吾 生安得宁   感叹 还 失笑   此物 方 施行   天运 如 循环   转眼 秋风 生    
折柳空 惊 岁月 徂   寄梅欲忆 雪霜余   君看 天上 烟花 绕   我伴 山中 木石 俱   婚媾 鬃 鬃 难辨 老   友朋 往往 不 如初   极思 一见论 心事   城府 年来迹 渐 疏    
移种 来 数日   三沾沛雨恩   雷公 念 同族   龙伯爱 诸孙   鞭活 金髯 走   梢 寒翠 鬣 翻   拂云吾所望   好为 护霜根    
红雪 霏霏 入燕泥   朝来 犹 是 可怜 枝   春风 葵麦 玄都观   可是 刘郎见 事迟    
平湖 澹 微云   小雨 凉众卉   归怀重 依依   把 臂 还 亹 亹   昔 别念 弥深   兹 聚 知复 几   离觞 不忍 衔   清风 在 船尾    
老树 荒城噪 暮鸦   凄凉 节气 满 天涯   绝怜 多病 相疏 酒   又 是 重阳 不 在家   浮世 光阴 易 红叶   秋篱 晚节 复 黄花   闭关 宁负 登 高兴   莫遣 西风 戏孟嘉    
被 葛起 视夜   梧心 正露 零   浮生 多 梦境   幽客 独 中庭   星斗 三 更动   天河 万里 横   寻秋无觅 处   四壁 但 虫声    
老根怜 苍龙   芳粒长 新 穉   眷言丘 中人   苓 珀 共 千岁   晨瞻露 华明   夕眺 烟 影翠   扪 躯发 深感   矫首落 孤泪   思亭 有 名言   世守宜 勿 替    
羊祜折臂 为 三公   英布 之相 黥 而 王   富贵 真 可爱   体肤 不敢 伤   刘安 升天 守 都 厕   长房 学道 须 食 粪   神仙 诚可慕   臭秽 那 可近   驷马高盖 未易求   水银 黄金 况难信   我 亦 不愿 承明庐   我 亦 不愿 蓬莱 山   但愿 觳   耕田 间   种 秫酿 作九霞 丹   秋风 两鬓 不须 绿   日 饮时 可 朱吾颜   山花 山鸟 自 歌舞   醉 听 松风牢 掩关   用世之士 笑 我 拙   出世 之士怜 我 顽   冕裳 不著 虽 共 蓑笠 老   露霓易 过安得 岁月 还   那知 我 复笑尔 还尔怜   千秋 之后 高台 曲池 在 何处   六鳌 之侧 岱屿员峤 俱 深渊   兹论 犹日 茫昧 然   华亭鹤唳 却 听 不可 得   单豹 遇虎 所 养安得 全   唯有 饮酒 之 乐不可言   所以 达士 不 与 醒者 传    
我 有 二奇物   太阿 与 龙泉   床头 雷吼 匣   屋角 虹贯天   刺虎 如切 瓠   斩蛟 犹截 弦   神光 未获 试   所遇 乃 不然   时平会 销兵   一笑 甘长 捐   泻兹 太古 水   早 被 洪炉 烟   化身 作 农器   往 斸 南山 田   元 炁 还 不 死   为 人作 丰年    
驱车 畏 火伞   投扇 倦风 箑   起 行 青松 径   往 就 白云 榻   窈窕 一壑 深   苍苍 两岸 夹   玄菟 狞爪 齿   白龙 老 鳞甲   竹树 拥青 掺   花草 霭 丛杂   渺沫洒 空岩   冷飚 下 危峡   始知 忘 解带   久坐 思御 褀   丹丘 逢羽 人   瑶琴开 宝匣   古意 郁 苍茫   秋风 淡 萧飒   悲蝉 为 噫 吟   鸣鹤 相和答   岁华 坐 晼 晚   尘路 嗟 隘 狭   飞仙 倘来 归   遗我度 世法    
貂裘 日以 敝   沧海 理归舟   恋友 那 忍别   思亲 讵 敢留   岂 无 还 家乐   而 怀索 居忧   北风吹 大江   江水 日夜 流   吾 道 莽何 之   天运 良 悠悠   安得 两 黄鹄   与子 仍 丹丘    
少年 意气 凌嵩华   尚记 京城 逢 午夜   璧月 琼枝 彩凤飞   银花 铁 销金 鳌 跨   楼台 上下 沸笙韶   巷陌 东西 暗兰 麝   樗蒲 百万 不供 掷   美酒 十千 宁 论价   狂游 但 恐 星河 曙   醉臣 不知 风露 下   悠悠 人世 半 悲欢   忽忽 天时 更 代谢   蚁国 惊心 城郭 非   蜃楼 转眼 烟云 化   微生 幸尔脱 干戈   暮年 聊此 依桑 柘   每当 佳节 强 逢迎   忽思 往事 还 惊咤   新年 半月 雨 不止   此夕 一 晴天 所借   草市 冬冬 杆鼓闹   竹檐 烂烂 华灯 挂   颠狂 社舞 喧 戏剧   落魄 儒冠奇 嘲骂   亦 知 陋俗 多 浮薄   尚喜 疲 甿 少 闲暇   先生 清坐 懒 出门   诸少 并 游惟守舍   虽无画 烛千炬围   犹有 残梅 一枝 亚   孤灯 隐隐 耿相照   疏影 离离 淡如画   划尔 喧风 扑 短 檠   炯然 霁月 明虚榭   百念 无营 冷似 灰   一闲 有味 甘如蔗   已 拚 暮境 渔樵 侣   独忆 平生 诗酒社   白云 霭霭 隔 江山   可惜 无人 谈旧 话    
渺渺 江淮 梦   还持 一笑 归   远游 谙世路   危病 得 天机   慢火 煎 凉药   清泉 浣 暑衣   闭门 谢 来客   不是 客来 稀    
两眼 谁 怜著 古今   中年 赢得 泪沾巾   冥鸿灭 没 看 天晓   搔首 熏风 对玉琴    
北风 行平林   芦叶 响乾雨   青磷 走 平沙   独夜 鬼 相语   沉吟 乍 幽咽   怨 哭 倍 酸楚   遗脔 乌鸢 饱   滞魄狐 兔伍   白骨 委飞霜   零落 从 草莽   草死 东风 吹 复生   骨 枯 东风 吹不荣   汝 悲信 悲 不足 诘   吾 欲 诘 尔尔 试听   君不见 刘项 割 鸿沟   又 不见 孙 曹战 赤壁   回头 万事 晓云空   石马 荒 荒土 花碧   世间 倘 有 长生药   蓟子 白云 丁令鹤   霜城 相见 悲铜 狄   华表 归来 叹 城郭   汝 不见 兴 与 衰   又 不忧寒 与 饥   濠 上 之 叟 不汝欺   汝有 至乐尔 不知   呜呼 人生 何苦 尔 何乐   人生 羡汝 不可 学    
解缆 风雨 息   傍晚 复大吼   浪如 雪山 来   船作 骑马 走   鱼龙 欲 作势   问予 惊怖 否   那么 狂 书生   有胆 大如斗   庄周 论 天地   我见 仅 如 缶   可怜 一勺 多   浩荡 夸 已有   大方 付一笑   河伯 亦 俯首   天开 镜面 平   荡桨 泊 江口   新月 照船 窗   烹鱼 酝 我 酒    
潮寒闻雁声   野霁见 虎迹   眼中 无故人   莽莽 欲 谁 适   当年 此防秋   筑垒 如 铁壁   哀哉 不崇朝   遽 此陵 谷易   土道蚀 残砖   沙草 埋 折戟   林墟 稍亦集   农亩 犹 未 陃   人心 嗜 新乐   畴 复念 曩 昔   亭亭 千尺 塔   独立 苍烟 碧   稽首 塔中 仙   此 心如铁石    
有 鸟 有 鸟鸣 春 锄   雪衣 楚楚 清且 癯   茫然 跂 立 奚所须   蹄 涔 之中 伺 游鱼   游鱼 所得 能 几何   鸬鹚 同俦 失已 多   若非 区区 营一饱   如此 风标 岂 不好    
平生 甚似 洪文惠   暮景 惜 不如 盘洲   纤儿 何人 竟 悮 晋   大夫 此日空 非周   长夜漫漫 不 复旦   芳草 凄凄 其奈秋   遗书 堕泪付 千载   往 从 后轩 云间 游    
北风 走 平湖   枯荷鸣 索索   握手 出 城东   归鸟 日欲落   人事 当语 离   抱 怀宁 不恶   孤帆 烟雨 舟   恨 不同 李郭   吾 尝评 此子   宜置 在 丘壑   可怜 西极马   俯首 受 羁络   何当税 彼驾   与 子翔寥 郭   结庐 溪上 水   日夕 对 郭璞   清晓林 霏 开   碧玉 峭如削   青鞋 动 高兴   安得 践斯约   尊酒 不复 携   岩泉 清可酌    
万甲 绿未动   棘丛 已 蓁蓁   所害 虽尚微   剪 藄 当 及 辰   舍 锄 忽三叹   念尔 亦 一春   是 中 留复 难   恻然 为 之 颦   筑垣 俯清池   池上 插 柳青   谁 能 限刍牧   徙 之 池水 滨   柳吾所 甚爱   护柳 吾 不 嗔   美丑 无弃材   位置 固在 人   岂特 遂 物理   亦 以 成天 仁    
舍前 舍后 竹 冥冥   山 雨潇潇 彻夜 听   还似 当年 谈 旧梦   两翁 相对 一灯 青    
五载 期君君 不来   悠悠 世路 忽 相 猜   从今 无事长 相见   纵使 百年 能 几回    
三千年 待 桃花 结   五百岁 还 铜 狄磨   我辈 相期 非 旦暮   五年 离别 未为 多    
船尾 夜 深深   无人 伴苦吟   万山 黄叶 梦   一路 早梅心   度 纤惊村 犬   移篙 动 水禽   谁家 捣衣 急   残月 数 砧声    
戊雨 敷 雉 甲   午晴 沉幽 熏   时迈 足永慨   景舒聊 暂忻   联屐 得 英彦   携壶 出尘 氛   亦 有 丹丘 客   共眺 青山 云   芝空石 磊磊   华落川 泇 泇   代远 吊 残柏   甿 劳 念 遗 枌   吾 生竟 何如   兹 饮 又 及 曛   萍流 岂易合   星聚 还 当分   深忧 怆 范老   长 谣唁 庐君   邂逅 有 千载   宁 无感 斯文    
狐精 解唱 桂枝 香   一曲 中洲 禾 黍 黄   办得 苍生 谢安石   东山 丝竹 又 何妨    
流行坎止 信 悠然   又 泊 湖东 两日 船   客里 风光 忙 似 毂   梦中 归路 直如 弦   西风 渺渺 方摇夜   北斗 离离 正 挂 天   寄语 龙鱼 莫相戏   向来 此地 亦 桑田    
青神 怯 春寒   頳 紫染 未办   临河 来 素女   剪冰作 花瓣   银屏 移佛 地   玉楼 堕 仙汉   朽株 缴 琼瑶   断 甓 化圭 瓒   东风 翻覆 手   转眼 忽 吹散   乃知 太空 中   何物 当 把玩   开门 见 青山   且 喜 还 旧观    
卯 酒醒 来 欲 午天   意行 平陆 自 悠然   近山欲雨 有 远意   老树得 春 还 少年   蝶化 不知 何 宇宙   蜗争 难到 好林泉   令人 长羡 崆峒 叟   万壑松风 打 昼眠