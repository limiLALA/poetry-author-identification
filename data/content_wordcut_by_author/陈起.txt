妻 嗔 山犬践 园蔬   儿钓溪 鱼 餧 鹤 雏   总道 村居 无 外事   有人 庭下索 诗 逋    
沉水 香销 一局 棋   客来 浅酌 旋分题   画栏 占 得 春 多少   帘卷 东风 日未西    
短艇 漾 秋霞   江村 数百家   水声 鸣轳 辘   山骨 瘦 槎 枒   自笑 如浮 梗   何期 又 泛 楂   人传 前岸石   曾 化作 虾蟆    
无眠 辗转 听 更 残   心绪 如丝 起 万端   煎药 炉边 童梦晓   读书 檠 下 妇纫寒   狻猊 断火香 犹婉   促织 催秋袂 怯单   愿子 大贤 康节 语   此情 于 我 一般般    
又 见 街头 卖 紫 茱   老怀 扰扰 类 催租   客来 喜得 吴江 纸   欲 写 新吟 一字 无    
闻 逐秋云 去   东西 任所如   偶过 扬子 宅   尽见 邺 侯书   疏竹 难藏鹤   清流 可数 鱼   隔墙 秋 更 迥   残柳 夕阳 初    
曝 背向 梅边   清闲 且 信缘   篱疏 编荻 补   帘断 索麻联   道 在 贫 何虑   天高 听 不 偏   案头 诗 几卷   肠断 鹡 鸰 篇    
风卷 疏烟 远岫分   天开 一镜 皎 无云   衰荷 摇落 汀洲 晚   犹舞 馀 香 坠茜裙    
峥嵘 岁 事春 将 至   寂寞 梅花 雪失期   独有 垂杨 伴 幽怨   岂堪 临水 折长枝    
生平 只为 爱梅 看   故喜 春风 上 笔端   短轴携来 新茧密   横枝 化作 老 龙蟠   瘦于 影落 蟾 波夜   清似 香 飘雪 岭寒   拟贴 曲屏 圆 好 梦   苦吟 依旧 错 凭栏    
今早 神清 觉步 轻   杖 藜 聊复 到 前庭   市声 亦 有关 情处   买得秋 花插 小瓶    
有客 号 奚毒   西 来自 赤水   外负 炎炎 气   内存 温粹 美   当年 杨天惠   夸大 不 绝齿   解后 段氏 子   即之殊 可喜   却 邪 乃 素心   调 中古 无比   世仰 大 医王   民 瘼 咨朝市   二子 愿 托身   赴 汤任 驱使   兴怜 维摩 老   遣 前护 衰毁   病魔 亟 退舍   怡然 得安垒   缅想 蓄牛 溲   陋哉子 韩子   既 非瞑眩剂   厥 疾 无 瘳 理   一 念 卫生 恩   百拜额 加子    
懿德 遐龄 世所尊   浓熏班 马到 诸孙   疏荣花 诰 加宏邑   赐 第兰阶侈异 恩   了 了 三 乘言 外趣   如如 一性定 中存   鱼轩 应向 西方 去   知在 莲花 第 几根    
破窗 有 子书 鸦   杜门 无客 尝 茶   春事 应怜 幽独   隔墙 飞过 杨花    
伟哉 无肠公   横行 占 江湖   几欲 肆其雄   上山 攫于 菟   无端 四五 辈   怀椒 寻酒 垆   枕藉 糟丘下   醉魂 呼不苏   尚想 横戈勇   胸次 与 世殊   开怀 风味 佳   大丹液 膏腴   此宝君 所储   何为 贻 老夫   曲生 挟 之前   烂然 陈座 隅   当其 左持 螯   不知 竭此 壶   酩酊 无何 乡   轩冕 不关 渠   东望 歌 老 饕   前溪梅 影疏    
此 山泉 石胜   还思 日日 登   那知 三 生前   不是 住山僧    
倦叟 寻芳 藉 短 筇   故人 解后 一尊 同   明霞 浸水 疑铺 锦   彩阁 横溪 俨 卧虹   猿 去 复归 啼晓嶂   僧来 相伴 立 春风   雪涛 湍激 开寒 闸   涤 尽尘襟 万虑 空    
山水 佳 如此   都 忘 客路 难   鸥 明寒 渚 净   雁入 野田 宽   事久 人多厌   心清 梦 却 安   独怜 鸾 翼 远   谁 念 箧 衣单    
久藏斗 酒谋 诸妇   婢子 仓皇 错授 酰   解后 芸 居 初止 酒   小厨 海错 旋开 泥    
忆昔 相逢 初   一见 即 刮目   出处 虽 不齐   椒兰则 同馥   论心 到 极处   情爱 逾 骨肉   十年 传成 癖   搰 搰 闭门 读   高志 尊所传   而 肯曲 从俗   抱此 奇特 操   平步 可 金玉   况复 同窗 友   槐庭 秉钧 轴   事有 反所料   轩冕 笑 羁束   缙云 邈 千里   访道求 辟谷   食枣 怀安 期   窃桃小方 朔   平生 精进 心   自可 登仙录   一著偶 失算   九书 无复续   洞霄 有 猿 号   丹池 无鹤浴   昨病 失会葬   生刍 东望 哭    
大哉易 画包 牺生   鸟迹 科斗 相继 永   六体 中间 亦 湮昧   次仲楷 到 钟 王精   献捷 之表 最近 古   庄 正如 持干 戚舞   黄庭 字字 能 通神   强弓 千挽筋力 均   宝书 遥遥 名 不朽   正法 欧虞远 能守   后生 不作 诸 老亡   睹 君 笔法 得 仙手   况君 变格 睨 逸 少   秋霁凭 高森 晚照   须知 伯英到 极工   中存 楷则 方入 妙   我初 不识君   见君石 上文   从今 便 着 青眼 视   王谢 庭前 佳 子弟   才能 素所喜   喜 极为 君歌   君今 弱冠 不可 那   更后 十年 当君何    
秋雨 梧桐 皇子 府   春风 杨柳 相公 桥    
觥筹交错 舞 傞 傞   延得 嫦娥 泛 醲 波   客谓 平生 无此乐   二章 聊继饮 中歌    
献酬 无 算是 杯行   午酌 从容 至 四 更   陶母侈于 真率 约   退思无倦 若 为情    
栖志 浮云 小 万钟   带经 高 垄度 春风   义方莫问 当年 事   十五 男儿 识 阿戎    
露湿 萤光 愈炽   月 斜 蛩 韵 尤清   微物 得 时若此   人生 可 不求名    
贺公梦 三刀   恩荣 被 诏 函   家山 繄 比 雘   风俗 应夙谙   承流复 宣化   使民思棠 甘   向来 恺 悌 心   今足 副 时谈    
遗碣 钻辞 掩夜 台   修文 空叹 逞 馀 才   鹿坡 明月 成 惆怅   不见 高人 自 往来    
藜 杖 同僧 扣   应 门 野叟 闲   放 他 猿 摘果   莫 把 白云 关    
又 复移 舟践 旧盟   喜随 师友 挹 湖光   一番 雨势 生 秋意   几处 蝉声 送 夕阳   亭榭 家家 增 藻饰   星河 岁 岁 曜 文章   断桥 向午 蟾方出   载 月 乘风 更举 觞    
景物 写成 编   清新 人 竞传   风轻花 自若   雨骤 鸟 恓 然   老 我尘 中累   多君物 外仙   未能 抛世虑   山馆 借床 眠    
鹿随 寒策 穿 云   解后 灵峰 时节   含毫 谁 貌 闲情   莫尽 胸中 风月    
曾味 西窗 稿   经年 齿 颊 清   细评 何物 似   碧涧 一杯 羹    
熏风 轩槛 晓晴开   郁郁 桐阴手 自 栽   二水 合流 当户 过   一山分 影入 楼来   琴逢 良夜 时挥刑   诗欲 名家 巧翦 裁   可羡 一廛 安所适   纷纷 车马 汩 黄埃    
佳气满 吴洲   琅琅 谪仙 句   当其傲 云 月   风流 良可慕   寂寥 数百 载   何人 踵逸步   建溪 有 刘侯   于吟 契其趣   是 和 建 与 吴   妙处 同一 悟   水石巧 萦纡   烟云 互 吞吐   花 光 时变 眩   山色 无 旦暮   物物 可 供吟   先 为 梅花 赋    
钓鳌 东海 头   经春醉 一舟   西溪 拗 罾 人   小鲜 终日 求    
才 藻世于 家   勾 朱新 职华   学能 如艺木   春到 可生花   野店 寒吟 月   轻装 晓度 沙   君行 余止 酒   一念 一兴 嗟    
只 因闲 未 得   又 慕 得闲 名   一幅 无尽 态   四时 有 馀 情   吟清 招鹤伴   机熟 付鸥盟   坐久 不知 晚   前汀 烟水 横    
壶 山邈 千里   旌旗 拂摇空   是 邦 足 文物   教宜 先泮宫   嗟余病 十载   置身 药裹 中   追送 不能 远   望望 昼锦红    
昏聩 嗟 耳目   管弦 堂上 调   世事 每相 背   秋月 虚 良宵   涓 吉拟 登龙   疾雨 惊风 飘   祢刺 不得 前   东睇 心 旌遥   近履传 康强   变体 笔 更 饶   风响 虽时 接   未若 亲闻 韶   忆 昔西 湖滨   别语 请教 条   嘱以 马 迁史   文贵 细字 雕   名 言犹在耳   堤柳凡 几 凋   兹 焉得 蜀刻   持赠践 久 要   会晤 知 何时   霁色 审来 朝    
楚尾 吴头 月光 冷   山鸟 不鸣桂 浮影   破霜 采得 蟾边 香   兰菊 无言 秋 耿耿   万年 枝外 浅 红墙   胥山小阁 憩晚 凉   湖波 江浪 座 中接   寒 篝凝梦 歌云觞   明朝 忙 踏 槐花 市   万丈光芒 生璧水   瓜金茧 纸市 相高   兀 兀 钩 提笑 韩子   小雁汀 沙振寒羽   亦 复 搴 衣告 归去   近别 难 甚况 远离   一日 仙舟 隔 轻雾    
疋 马来 东吴   策勋 在 一战   文场 老燕代   馀 子 自 北面   西风 敲镫 归   山应 过 处恋   英气 凛横 槊   河海 能 几见   自识 韩将军   论交 今 惓 惓    
束起 仙翁 肘 后经   且 参思邈 枕 中吟   夜来 独卧 寒无寐   忆 杀 黄 紬 旧 破 衾    
明明 我 周王   四 国文 德抚   昭假天 所监   时生仲山甫   训仪 系力式   刚柔 不茹 吐   一片 翼翼 心   冰霜 映 西府   凉秋 九月 朔   玉箫 紫鸾舞   惟 昴 昔孕 萧   眉寿 今颂鲁   千载 庆 风云   色丝 期衮 补    
十洲 三岛 日月 长   殷红 软紫秋 更 香   银河 倒 浸 珊瑚 冷   十二楼 高 玉露 瀼   九老 仙都 在 何许   缥缈 五云鸾 对 舞   璇 台宝 榭 居者 谁   乃是 仙翁 宣献府   芙蓉 为 城桂为 房   商盘 周鼎 东西 厢   牙签 漆玉纷 宝墨   未数 人间 集古堂   中有 一仙 炯 双目   清于 秋月 温如玉   尽得 仙翁 肘后 传   千古 韦经播 馀 馥   环佩 锵锵 侍玉墀   补天 妙手 帝 所知   三十六 宫焕 王度   涉笔 五工劳 设施   八极 遨游 思 汗漫   山川 先 向 峨眉 玩   江风 千里 月 一轮   亟上 崚嶒 快分 半   风烟 入兴知 几诗   凤鸣 鹍 化今 其时   是 谁 纪德 道旁 石   重见 邦 人 歌海沂   登龙 元 是 当年 客   再遇 江城 头 尽白   怀思 每 与 阿戎谈   清赏 敢 忘 今 阮籍   双星 佳会 又 兼旬   崧 高此 日 曾 生申   东楼 瑞彩接 南极   长生 录 镂 黄金 文   和 仲吹 商酌 璇 斗   白 苎 西风 小 垂手   幅巾 醉 倚 漆园 椿   人比灵 椿 更 长久   我公自 是 天上 人   商之 霖雨 虞卿 云   姑溪 父老 不余 听   谓 是 圣宋 之 景星    
璇 杓 西 揭 将 指乾   商飙 万里 清 无边   亭亭 东 岘 耸 苍玉   双溪 露净 银河 鲜   天应 敛 此 山川 气   九秋 蕴作 人间 瑞   当年 宝 婺 所宝何   今日 我公 廊庙 器   秘殿 吾 伊 坟典 光   粲然 礼乐 隆周王   满怀 献纳 琅玕 露   笔底 璠 玙 金匮 香   晚节黄花 清上 苑   雝 雝 宗祀 仪 将 蒇   星辰 直上 复声隆   看踵台司 调玉铉   抱琴 江皋 客影单   四年 指下 不成 弹   瓠 巴 一曲 西风 递   请 听 双溪 之 水声 潺潺   舂 崖 漱 石鸣 湍玉   带 月 泠 泠 下溪曲   须臾 岘 首片 云生   雨杂 寒泉座 飞瀑   山 清波 明公 与 溪山 一样 清   康宁 千龄 遥祝 寿山福海 之 高深    
嵯峨 补陀山   下视 海水 流   风波 定以 梢   稳稳 济川舟   皇穹 佑 炎祚   黍 稌 庆 有 秋   繄 谁 致此祥   上 相今 伊周   赫赫 命世贤   师道 辅前 旒   暨 汤 同格 天   康济 仰庙 谋   向来 三边 尘   化作 和 气游   横戈 枕 月 戌   击壤 歌 西畴   小春 明日 是   泰阶射 斗牛   见 说 老人星   交曜光 九州   宣劝 下 紫宸   雕盘 罗 珍羞   北禁 诏 墨香   昌炽颂鲁侯   鲰 生戴 厚恩   一诗何 能酬   拟办 八千 首   从今 岁 岁 投    
汤镇 古祠宫   招邀 及 倦 翁   轻裘 乘晓月   骏马 逐 东风   野色 观无分   春光 病见 攻   行将 迎诞日   一瓣 拟遥通    
兰契 简以 诗   金铿而玉 戛   招 邀访 逋 仙   剧饮拟 投辖   事 有违 人 意   十常居 七八   文园 病政 浓   况复 泥泞 滑   老怀 欲 舒散   天心 若是恝    
情 同义 合 亦 前缘   得 此兰交慰 晚年   旋 爇 古香 延夜 月   试 他 新 茗 瀹 秋泉   君 停逸驾 谈何 爽   客寄吟 编句 极圆   可惜 病翁 初止 酒   不能 共醉 桂花 前    
桐花 夹岸 柳遮山   水面 谁家 燕子 还   摩利 阁边 唐相井   濯 衣人散 暮 潺潺    
东书西 向 泝 波行   霜 冷风 凄定 几程   客枕 夜长 熊 入梦   故园 春到 燕来 迎   丈人 山上 芝堪友   西子湖 边柳 结情   回首 尧天 乡 月 皎   对床 那 不忆 难兄    
新诗 将 远意   千里 附文 鳞   清响 蝉 嘘露   高闲鹤 卧云   但知 耕野水   不暇 问朝绅   剩欲 陪 颜笑   凄凉 吴楚 分    
粲 粲 高阳 裔   浩气 凌 华星   当春拟 判花   投 老身 如萍   抱瑟东 乘 桴   寂寥 扉昼 扃   海雾 尚沾袂   北窗 从 雨 零    
千里 双鱼 贲 草堂   中藏 环异 夜腾光   兴因 东阁 增 怀想   影落 前荣 不寄香   四韵休 夸毛颖 伎   几回 曾误 寿阳 妆   感 公意 过 兼 金馈   惭乏 琼 琚展 报襄    
丹穴 来凤 皇   彩羽辉 朝阳   绿竹 清 溪边   激扬 鸣宫商   嗈 嗈 凤 皇 曲   清风 轻度 竹   明时 自 歌舞   款步 踏寒玉   啾 啁雀声 喧   去 觅 梧桐 宿    
无成 老见 过   望望 太平 歌   惊雨愁 扃 户   闻风 虑 偃 禾   杯中 醇止 久   瓶底 粟无多   畎 亩 忧 时切   天乎 少 警何    
露杯 云馆 昔相留   解佩人 归暗 绿洲   八斗才 高空 赋洛   九层 台 迥易 悲秋   定知 玉凤人 吹 怨   还念 金龟婿 远游   屏曲 鸳鸯 三十六   夜凉 谁 与 结 绸缪    
数声 应寄春 消息   才 转花 梢 浓绿 隔   早知 襟韵倦 逢迎   莫遣临 风情 脉脉    
陈子 一亩 宫   居来 七十年   当其春盛时   庭花发 幽妍   转瞩长 养天   青子 垂 檐前   秋收 备百礼   冬享 意则 虔   年 来 风雨 凌   垣 倒 壁 四 穿   上 漏下 卑湿   败隙 遥瞻天   三生 结施仁   睹 此殊 兴怜   舍以 呷 条柱   俾之撑 危颠   工师 得 大木   裁制 精且 专   尚欠 栌 与 楣   况复栋 与 椽   再 干大檀越   结此 欢喜 缘    
六桥 莺花 春色 浓   十年 情绪 药裹 中   笔床 茶 灶 尘土 积   为君 拂拭 临 东风   可笑 衰翁 不 自忖   少年 场中分 险韵   画舸 轻移 柳线 迎   侈此 清游逢 道 韫   铢 衣 飘飘 凌 绿波   翡翠 压领 描新荷   雍容 肯 就 文字 饮   乌丝 细染 还 轻 哦   一杯 绝类 阳关 酒   流水高山 意何 厚   曲未 终兮袂 已扬   一目 归鸦 噪栖柳    
青女 凌波 楚江 冷   庭前 一叶 鸣金 井   砧杵 谁家 试 夹衣   西风 搅碎 芦花 影   呼童 折取 篱下 金   旋汲 山泉 注古瓶   细 哦 七字延 秋色   寒香似 欠 东园 清   江上子 牟怀 魏阙   离情 一动 肠千结   急呼斗酒 破霜 螯   楚月 不碍 西湖 月    
在 杯 莫 向前 山举   楚水 吴云 此地 分   竹外 谁家 霜 鹤唳   吟 逋 梅下 昔 曾闻    
拂石 坐秋绿   寓目 山之阳   有白类 积雪   谁 放前 村羊   冗蹄求 一 饱   寒草 嚼 峁 藏   日晚 山下 路   西风 吹 稻香    
西邻逸韵 偕秋清   瑶琴 曾 许月 下 听   神驰 吟境 日复 日   金飚 转 矣 寒此盟   昨夕 相逢 再有 约   六花 飞时 湖 上行   短 檠 不密泄 此意   辉煌 粟粟攒 金英   哄堂 一笑 前 未睹   信手 闲阅 灯花 经   一主 饮席 设林麓   一主 盍 簪 获衣朋   便 欲 笺 天 檄 滕六   银杯 逐马快 此情   晓来 喜见 万瓦 白   乃是 天宇 清霜明   得 非分 薄误 灯花   还复 灯花 戏 老兄    
髯 张学书 双鬓 白   馀 子 百驾终 莫及   晓兔 经霜 湘竹 寒   秋蛇 引露 剡藤湿   拙时 每向巧 中生   圣处 更 从 颠里入   素鹅春昼 厌栏 时   绿 水波 重竹 风急    
昨宵约 有 临西 池   冰蟾 不至 鹑 火飞   归来 一室 白于 昼   乃是 新诗 光 陆离   当年 应剖琼 蚌 腹   不然 何以 明于 烛   细窥 字字 欲 走盘   三复 庵 名悟 圆熟   一片 情田 万古 耕   有 年 能 得 几书经   小疵 终是 未 全稔   孰若 先生 耨 获精   南窗 寄傲 遂 初 欲   移石 畦兰 更纫菊   茶烟细 杂玉炉 沉   研影 净涵 金井 渌   林下 今才 见 一人   却疑 图任 思旧 臣   自昔 东山 岂 终隐   似闻 鸾 诏 下 苍 昮    
冷浸 溪藤 松下 月   密缄远 寄 袁安雪   忍 蹴 茸茸 一径 毡   依约 江行晓 时节    
献璞 无成 喜 弄璋   世间 得 失事 相参   刘 蕡 不得 言 时事   半为 当时 记朴 庵    
囊中 五色 丝   拟将 舜裳 补   玉阶远 于 天   莫睹 干戚 舞   治朝足 文物   一室 自 规矩   少 贱人 或 欺   黔 娄况 贫 窭   毋 作饭 牛歌   春滋 夜来 雨    
相亲 逾 骨肉   何以 结 情深   下箸 觉 可口   同盘 还 上心   拨灰君句 就   曝背 我 寒侵   屡有梅 窗约   行将 共晚 斟    
寂寥 谁 作侣   耿耿 一寒钝   薄暮 西风 急   呼童 掩 却 窗    
薄命 畏庚金   那逢 阉茂临   一尊 花下 饮   半载 药边 吟   食味 同玄酒   形骸 类槁 林   但存 元气 在   会见 绿成 阴    
平生 谨樽酒   投老 更 齐圣   优游 接 嘉宾   能 使 百忧屏   可怜 陶士行   饮少 亦 致病   丰下 改旧容   浮采 满青镜   升降 气 失常   医经云 上 盛   亟试 黄昏 汤   要期 勿药 庆   朝来 觉 清爽   临窗 发幽 咏    
罢酒 寻花 涉断 矶   颠 跻犹复 强 褰 衣   可怜 醉眼 无 分别   却 把 旁边 柳折 归    
稽首 玄真 像   当年 助 我军   龟蛇 裨 圣武   龙凤 焕奎文   剑耸烧 空焰   旗翻 渡海 云   上 公传琬琰   分惠感 殷勤    
公衮 殊相 念   奇书 寄 布衣   此心 才 动处   万善 要 同归   本旨 详 敷衍   奎题 重 发挥   应怜 蘧 伯玉   投老始 知非    
梅花 雪岸 去 舟单   茅屋 水田 白鹭 寒   好景 几回 吟 不得   重来 无 语立 阑干    
谁 与 分天巧   裁成 云锦 裳   春花 笼 淡月   秋水 照 斜阳   得句 皆 奇伟   知音 尽老苍   尚期 京国路   相与 较 宫商    
桐阴吟 社忆 当年   别后 攀梅 结数 椽   湖海 有声 推逸韵   弓 旌 不 至 叹 遗贤   儿收 残稿 能 传业   自志 平生 不愧 天   航便 双鱼 无复 得   夹 山西 望泪潺 湲    
已叹 长安 索米 难   可禁 风雪 满 长安   无家 又 是 于 人 借   有 命 从来 只有 宽   春入 园林 根觉 暖   色连 天地 眼生 寒   西湖 寂寞 梅无伴   合向 孤山 忍冻 看    
天一 孕真精   裁成 六出 霙   大声 闻竹折   空色助 梅清   节壮 毡 甘啮   兵奇鹜 自惊   男儿 须 事业   谩 说 剡 舟明    
天欲 做 奇事   清寒 发 化机   一云 无不 覆   万物 尽同辉   水合 渔烟 暝   山空猎 火微   夜窗 歌 七月   三叹 及 无衣    
飞云 起伏 龙   大 鹏运 以风   风云 一朝 会   前塞今 乃通   敛翼贤景略   时哉 使 其逢   腰钱 与 骑鹤   事 或 有 适同   青门瓜 吹 香   绿水 莲 泛红   人物 王 谢家   风雅 眼底 空   参画 耸 台府   宜护 碧 纱笼   鄱江 万折东   独鹗 摩 苍穹   浮图 快 一 掷   归骑 先宾 鸿    
曲 迳 一亭 幽   三十六 水聚   檐 影接 波光   蝉声 入 秋思   开 薸 静 看云   爱 月 懒 种树   濠 上意 如何   疏种 烟外 寺    
一片 巴江 月   移辉 到 庾梅   孤山 春事 早   疏影 望 东回    
送君 登广陌   杨柳 正 依依   别 后人 应老   庭前 叶 又 飞   闯檐 迎过 雁   无语立 斜晖   还忆 西楼 月   云寒 白雪 微    
又 复逢 初度   尪 羸异 昔时   预愁 临 丙戌   所愿值 天医   翦 彩装 茶果   裁笺荐 寿 卮   今年 都 告免   汤饼 却 相宜    
婚嫁 债 羁縻   何时 是 了 期   每 嗟 身外 累   无出 女和儿   听漏 寒无梦   添香夜 有 诗   沈沈澄 万境   梅影 月初 移    
甲辰 迤逦 至今 年   药灶 殊劳 日夕 煎   血气 任 他销 与 铄   向来 诗骨 已 成仙    
一帆 又 是 过 西陵   天正 寒时 雨 欲 冰   心地 自平潮 自险   回瞻 绛 阙认 觚 棱    
连墙 不通 问   千里 乃寄音   平生 于 缔交   淡泊 味 最深   吴山青 插天   应同 碧玉簪   尚怜 风马牛   暌若商 与 参   一声 南来 雁   西风 又 相寻   君其念 衰朽   余 亦 怀瑶林   一廉 了 官事   吟外 时 鸣琴   识量 万顷 陂   文华 宝南金   向来 唐 相 瓃   疑事 问 崔琳   诸台 贵得贤   而肯 舍此 琛   会晤 喜有期   宽此 离索 襟    
春前 深 惜别   病后 政无诗   青又生 菱角   红应 熟 荔枝   鱼甘宾席 暖   风逆 客帆 迟   徒 结连 宵 梦   邮音 负所期    
秋千 索外 阑干 侧   一曲 凝云 花影 直   玉瓶 风暖醉 忘 归   春水 不 分 杨柳 色    
波光 山色 两 盈盈   短策 青鞋 信意行   葑 草烟 开遥 认鹭   柳条 春早 未藏 莺   谁家 艳 饮歌 初 歇   有客 孤舟 笛 再 横   风景 无穷 吟莫尽   且 将 酩酊 乐 浮生    
君家香 醪 蜜 不如   试投 桃李 望瑶 琚   敢 夸所无易 所有   潘郎 一出 果盈车    
近诗 通谱 江西 社   新酿 搀 先 天下 秋   已许 眼中 窥一豹   可容杯 里 散千忧    
春冰幕 千丝   我 箑 美 无度   习习 南浦 秋   受藏忆 袭护   之子思 吴 鳞   触热遥 问津   举 箑 寄 薄劣   却暑 兼障 尘   荆榛 道 崎岖   轻车 宜 徐徐   戴星 秣 骊驹   未午 投林庐   酌 月 重来期   名言 毋重 违   自 嗟 君 是 客   忍赋 别离 诗    
春到 牡丹花 事 阑   惜春约客 游湖 山   烟光 万态 属吟思   白石 清泉 流指间   双成 解后 兰舟 驻   索纸 大书 春草 句   成此 风流 一段 奇   乐事 百年 能 几遇   薄暮 归来 雨湿衣   买舟 庇此 十三 徽   小梢愚 恞 阻人意   客散 河梁 灯火 微   方将 清事 夸儿妇   桐君 羽化 无何 有   一壶千金 何处寻   愁绝 瓠 巴 无措 手   要知 烦恼 所根株   以爱布种 当 芟除   赵璧 既 返欢 如初   哦 诗称 贺敢 后 欤    
寒吹西 轩入   罘 羜 设 座 隅   腰围 同 沈约   指爪 类麻姑   静卧 毡 三叠   清 斋饭 一盂   晓来 香 满室   岩桂侈瓶 炉    
卖花 声里 凭 阑处   沽酒 楼前 对雨时   景物 如初 人自老   夕阳 波上 燕 差池    
山有 灵芽 可 点金   名医 未遇 若 为 寻   药房 掩昼 情多感   竹榻 逢秋老 不禁   座 上遍 将 唐帖 揭   架 中闲 取晋 诗吟   病怀得 此 相 料理   更 接兰交 问讯 音    
博古 图中 无此样   繄 谁 匠 意巧 胚胎   槐堂 新 送 黄封酒   便 可 冲寒 暖 一杯    
玉泉 驰 一纸   八韵 有 情诗   不肯 面相 别   恐成 离索 悲   江声 喷岸 坼   潮势 激帆危   旧制 边州守   方令 典辖司    
一庭 人静 月 当空   桂不多花 细细 风   香露 滴 衣凉 似水   恍然 移 下 广寒宫    
赋诗 投金濑   俸入 犹半有   辉煌 奉国节   一粟乃不受   赢 副 初 何心   国计 要 丰阜   一 丸 济世 德   阳报 期千寿    
西禅欲南 阐   胡僧 越海来   一 蹴 嵩山 云   支分 五岐开   逢人 问灵源   要识 老牛 胎   半生 苦迷此   所见 只 瞢 哉   有时 面壁 求   眼底 仍 飞埃   谁知 机凑 到   却 自诗 中回   无中 写出 有   金枝 生蒿 莱   再拜 先生 语   段段 空中 裁   当 此 意会 处   高唱 还 自 咍   如得 合浦 珠   如获 荆山 瑰   方信 春力 到   无地 匝 苍苔   可怜 思花 人   区区 羯鼓 催   我 今得 密旨   敢 熄炉 中 灰   瓣 香为 南丰   用酬 开 灵台    
尊酒 贪迎 月   人生 醉后 佳   夜来 窗不掩   吹落 一瓶 花    
尊酒 贪迎 月   人生 醉后 嘉   夜来 窗不掩   吹落 一瓶 花    
清如雅 操直 如 弦   此意 于今 久 不传   月 冷风 高清 禁地   只 将 古调 奏钧天    
向来 莲社 本 遗荣   勾引 渊明 造 道场   梵叶 翻 残空 佛印   念珠 持久 现 圆光   秋花 依约 生 凉意   暑雨 微茫 送 夕阳   客退 饭 馀 无个 事   悠然 一枕 到羲 皇    
何期 来 此地   重谒 告成 祠   菲 饮泉 堪酌   桐棺 事莫知   蟾分 丹桂 影   龙 矫 老松枝   拂石 寻 遗字   苔荒 大业 碑    
兰砌 欢传书 种子   宝刀 剃发 月初 弥   绝怜 雅致 高于 俗   点易 残朱 抹 囟 儿    
人 在 江干 月 上 卮   不妨 想像 一篇 诗   月 来 即 是 葵窗 至   对景成 三忆 曩 时    
片云才 起 月 无辉   一缕 沉烟 对雨时   病后 情怀 慵 把酒   看 他 儿辈 探官 嬉    
歌吹 萧条 灯火 稀   况逢 连夕雨 垂 垂   黄堂 景色 非 街市   应对 山棚 赋好 诗    
岧 峣 阊 阖 云   蹀躞 绣 鞍马   细毡 侍珠 旒   治道 谈帝者   归来 西 湖滨   岸 帻 松盖 下   秋渌晚 涵山   挹 以荐 残 斝    
浪儿 归去 抱愁 眠   孤负 霜 蛾 与 孟蝉   润泽 翻为 田父 喜   红灯 带雨卜 丰年    
病 与 仇谋酒 作成   药炉 又 复伴 深 更   邻钟 自是 常时 听   才 到 霜天 分外 清    
君诗 如 梅花   将 尽 春意 函   一枝 漏泄 处   踏雪 寒 曾 谙   肯践 桃李 场   溪山 还 自甘   破玉 暗香 度   似亲 夷甫 谈    
我 诗 如 折桐   经霜为 一空   尚可 亲 时髦   托根日 华宫   莫谓 背于 时   会 在 春风 中   小雨 洒 清明   又 是 一番 红    
大藏 五千 卷   斋沐启宝 函   强名 禅教律   心 了 一一 谙   向来 曾 乞食   此味 醍醐 甘   拈花 饮先 笑   意会 不待 谈   芸 隐抱 奇伟   未可论 苦空   吾 皇乐询 道   日御 赋政宫   会 看 召严 徐   敷奏 陛殿 中   鸣靴 踏 龙尾   岂久莲 依红    
近因 稚子 传来 意   知许 衰翁 两 印章   字画 莫教凡 手刻   形模 当取 古人 长   六书 今 独行 秦 峄   三体 空闻 设汉 庠   后世 阳冰能 复古   未知 何日 寄 文房    
我 有 龙尾 双槽 之研   肌润 而 若 沐 空蒙   旧藏 古香 氤氲   来自 广之东   多君 博雅   举 以为 赠   三 嗅 而 抹月批风   要 若镕金加 万 佛经 上   更 须 滴露 点 四 圣书 中   往昔 浓熏怀 太史   而今 一瓣 为 南丰   藜 光下 照人 何在   合下 闲花馥 旧丛    
今 岁 呈祥 殊胜 昔   六花端 为 寿筵 开   小诗 聊寓 千秋 意   不得 相陪 法喜来    
推敲 久 不见 新裁   函轴 光芒 寄 草莱   音调 似于 清庙 听   风骚 知自 建安 来   每 嗟 衰晚 同篱菊   岂意 先春得 岭梅   拂拭 尘轩 对 清绝   愧无锦段 报琼 瑰    
陋室 与 高门   东西 互接 畛   相聚 虽不稠   相别殊 难忍   风帆 去 程遥   到 时秋 未尽   少试 裨 画材   计台作 标准   恨 无双 羽翔   汩汩 成 蠹 隐   便结 南浦 梦   独立 江风紧    
千载 靖节 翁   秫向 公田 种   万钟 于 我何   肯恋 五斗 俸   长歌 归去来   田园 聊 自奉   高蹈 世莫俦   器局 小 管仲   嗟余昧 于 时   退思心 每痛   世人 不 我 知   小畦 亲 抱 畒   唯有 竹宫 仙   时复致 一供   四清 山中 珍   凡目 为 之动   黄独前 未识   勿 诮 仲 宣 惷   春茗 摘 新芽   秋 菰 怀旧 葑   江南 贵 乳酪   此意 兼金重   得君同 下箸   诗来 再三 讽   韵意 两相高   文史 叹足用   续貂愧 狗 尾   敢 与 贤者 共   语奚较 工拙   年来 此心 纵   软饱 黑甜 馀   无复 春草 梦   可人 招不来   属篇 亟持 送    
一病 杯中物 致危   翰林 何事 酷 耽 之   酒经 若果 通仙道   不向 青山 立断 碑    
辛亥 仲春 将 徂 兮   有 客踵门 曰 风日 流丽   邀余共泛 西湖 之 舽   舽 南 去 而 忽 西 兮   昨之折槛 今复饰 以 成杠   背 苏堤 万丝 之 绿阴 兮   望 一簇 孤山 之 青 檋   层峰 叠嶂 巉 绝 露天 巧   珠英琪 树 发越 地之灵   一声 何处 兮 钟撞   篙 师告 余 曰   此 寿星 古刹   上 有 奇观   开 宇宙 于八窗   舍舟 策杖   步步 巍峨   谢屐 殊 劳双   回廊 曲转 忽轩 豁   檐 飞栋复   青绿 交辉   心开 目骇   而 揖 西子 之湖   子胥 之江   观者 杂沓   倏来   余独 凭栏   境 与 心会   便 欲 驭 风 跨 蜿虹   烟云 万态   客拟 状 而 运思   羿今 老退   且逊锐 逄   庄严 世界   合爪 赞叹   要 使 天下 名山 夸咏者   睹 此 奇伟 而 心降   风寒 下山 吹 欲 倒   连呼 春酒 亟开 缸   箫鼓 画船 徒自纷 耳目   何如 美成 清绝 按 新腔   诗成 肯 对 俗子 哦   驰介 城南 寄老庞    
车驾 行将 享孟春   月 收梅 影可愁 人   雨师 不管 闲舞舞   预向 天街 洒 暗尘    
芳意 迢迢 客梦闲   乱红飞 尽晓泥 乾   薄罗尚 怯 馀 寒 在   一阵 东风 剪 牡丹    
一气 妙 磅礴   万汇 屈者 伸   方寸 函 太极   宇宙 皆 吾 仁   端平 改化 弦   真儒手 洪钧   厥 今 扶 公道   皆 昔 夹袋 人    
十幅 溪藤皱 縠 纹   梅花 梦里 閟 氤氲   裴航莫作 瑶台 想   约取 希夷 共 白云    
前 月相 过 了 无恙   小窗 画卷 手亲 开   不知 翁作 仙游 去   忽见儿 封圹 记来   寂寂 芸居香 不断   恓 恓 公坞 韵堪哀   客中 为 洒 秋风 泪   尚想吟魂 绕 夜台    
今朝 王母 晏西池   葱蒨 祥 烟霭 绣 帷   坐摘 蟠桃 华寿席   行看 丹桂 发孙枝   鱼轩 锦毂花 千叠   鸾 诰 金铃 络四垂   好 是 殷勤 千岁 祝   老莱先酌 后 门楣    
二年 不 觌 盂 山贤   戌 客 打门 惊 幽禅   手持 姑溪 之 双 鲤   中藏 片 玉龙 鸾 镌   弘璧 天球 匠 意古   未数 大历 郎 与 钱   自非 仙 蜕 得 灵骨   何以 坐 拍 洪崖 肩   秋高约 我 西湖 边   是 时 抱 衾 借 枕眠   未赓 疏影 暗香 句   且 继寒泉 秋菊篇   箧 中 尚有 诗一编   持赠 虽 微意 则 虔   锦段 料应 重下 剪   向来 清 思涌 如泉    
要 知筋力 衰 多少   一觉 才 回常 了 了   邻钟 无奈 五更 何   望断 窗纱 不能 晓    
寒钝 旋 擿 动 冥 搜   泓 玉摩研 万象 愁   铁版响 廊 催 早粥   铜壶 添水 易新筹   一声 鸡唱 惊 残梦   再 听 鸦群 过 小楼   可惜 秋光 帷 帟 隔   料应 河治 五更 收    
呜呜 画角 悲   又 复 掩 柴扉   夜月云 千里   春城 水 四围   连宵灯 报喜   几日 鸟啼 归   飞尽 东郊 絮   谁 怜尚 夹衣    
昔人 馈药 不敢 尝   未达寒 温良 毒旨   朝来 剥啄 客问 病   宝剂 盈奁 意何侈   便当 三咽答 殷勤   儿欲 先尝 还且 止   平生 结交 结以心   岂 有 鸩 人 羊叔子   多君 相济 义 薄云   友道线 绝今 振起   绿阴 庭院 趁清 和   拌 擞 精神 迎药 喜    
夜雨 生寒换 夹衣   形 舑 貌 悴 叹 衰 迟   病中 何物 能 消遣   一榻 揩 摩 十载 诗    
信步 过高岗   随僧 到 上方   泉 浸松 迳 润   风出 稻 畦 芗   地险 人 谁 问   山深 屋亦藏   惜无碑 可考   创立 自 南唐    
梦觉 疏蝉韵 更 凄   阑干 曲曲 柳阴 移   吴蚕 蜀 茧 缲 千尺   一种 愁机 两处 丝    
鹊巢 犹挂 三 更 月   渔板 惊回 一片 鸥   吟得 诗成 无笔 写   蘸 他 春水 画 船头    
一榻 世缘 轻   毋 将 事物 萦   昔人 言 岂误   慧自静 中生    
一 念 无尘 杂   三 更 有 梦回   同 他 石桥 老   过水探 寒梅    
羁游 何事 复来 东   岂 是 三生 太史公   舞鹤台 空丹 蜕井   见龙坛 古瑞名 宫   石帆 酒 畒 遗 秦 迹   玉简 金书 閟 禹功   万壑松风 秋愈壮   直将 幽意 问 穹隆    
六经 宇宙 色 无际   消 得 斯文 一 贯穿   万水 混茫 潮约海   三辰 焕烂 斗分天   鸢 鱼察理 河洛 后   金玉 追章 秦汉 前   遥夜 并 听 仍 暗味   奎明 谁 敢 第三篇    
此心 只 欲 与 民安   不要 人 知道 有官   顾得 簥 来 虽 是 小   买 他 船 去 却 须 宽    
父子 跏趺 绝似 僧   青灯 一盏 夜三 更   读残 戴 记儿 将 倦   山栗 旋 煨 仍 擘 橙    
青山 当 户牖   雪后 非吾有   为 问 谢家 池   绿波 还 在 否    
前坡 风雨 夕   髯 奴恶 颠怪   衔林 幻金波   滟 滟 玉 船载   雪边 春意 回   风味 几鹅儿   若 与 曹瞒 说   翻 樽 左 慈慈    
可是 归心 急   行装 冒雪 夫   向来 期 重任   未 可羡先 鞭   人事 亏盈 月   烟波 远近 船   明时 困 英特   此别 又 三年    
可怜 切切 度 众生   千百年来 魄尚灵   自幼 归依 今老 矣   濯 云晓 汲荐 清泠    
探梅 又 复负 前盟   曾念霜 风病 不禁   清晓担 头 和 雪 买   数枝 亲 插供 观音    
一天 和 气到 柴门   槛 内兰芽 也 玉温   静 炷 衙香 谁 与 伴   慈悲 大士 共 黄昏    
滕六 庭前 三 致意   应翻 奚锦报 琼瑶   剡梅 莫讶 山阴 棹   寒色 欺人 是 灞桥