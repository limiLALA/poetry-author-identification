静 与 懒 相偶   年 将 衰共 催   前途 欢不集   往事 恨 空来   昼景委 红叶   月华 铺 绿苔   沉思 更何 有   结坐 玉琴 哀    
明府 之官 官舍 春   春风 辞 我 两三 人   可怜 江县 闲无事   手板 支颐 独咏贫    
种柳南 江边   闭门 三四年   艳花 那胜竹   凡鸟 不如 蝉   嗜酒 渐 婴渴   读书 多欲眠   平生 故交 在   白首 远 相怜    
每逢 佳节 何曾 坐   唯有 今年 不得 游   张 邴 卧来 休 送客   菊花 枫叶 向 谁 秋    
不事兰 台贵   全多 韦带 风   儒官 比 刘向   使者 得 陈农   晚烧 平芜外   朝阳 叠浪东   归来 喜调 膳   寒笋 出 林中    
湖草 青青 三 两家   门前 桃杏 一般 花   迁人 到处 唯求 醉   闻 说 渔翁 有 酒 赊    
西楚 见 南关   苍苍 落日 间   云离 大雷树   潮入 秣 陵山   登戍因 高望   停 桡 放溜闲   陈 公有 贤榻   君去 岂空 还    
相送 临寒水   苍然 望 故关   江芜 连梦泽   楚雪入 商山   话 我 他 年 旧   看君此 日 还   因 将 自悲 泪   一洒 别离 间    
翠蛾 红脸 不胜 情   管绝 弦 馀 发 一声   银烛 摇摇 尘暗 下   却愁 红粉 泪痕 生    
悠悠 多路 岐   相见 又 别离   东风 催节 换   焰焰 春阳 散   楚草渐 烟绵   江云 亦 芜漫   送子 恨 何穷   故关 如梦中   游人 尽 还 北   旅雁辞 南国   枫树 几回 青   逐臣 归 不得    
主人 雕盘 盘 素丝   寒女 眷眷 墨子 悲   乃言 假使 饧 为 之   八 珍重 沓 失 颜色   手援玉 箸 不敢 持   始状 芙蓉 新 出水   仰 坼 重衣 倾万蕊   又 如 合欢 交乱枝   红茸向 暮花 参差   吴蚕络 茧 抽 尚绝   细缕 纤毫 看欲灭   雪发 羞 垂 倭 堕鬟   绣 囊 畏 并 茱萸 结   我爱此 丝巧   妙绝 世间 无   为君 作歌 陈座 隅    
水国 春雷 早   阗 阗 若 众车   自怜 迁逐者   犹滞 蛰藏 馀    
峡口 巴江外   无 风浪 亦 翻   蒹 葭 新 有 雁   云雨 不离 猿   行客 思乡 远   愁人赖 酒昏   檀郎 好 联句   共滞 谢家 门    
悠悠 次楚 乡   楚口 下 涔 阳   雪隐洲 渚 暗   沙高 芦荻 黄   渔人 共 留滞   水鸟 自喧翔   怀土 年 空尽   春风 又淼茫    
汉阳 云树清 无极   蜀国 风烟 思 不堪   莫怪 别君 偏 有 泪   十年 曾事晋 征南    
昼漏 传 清唱   天恩 禁旅秋   雁亲 承露 掌   砧隔 曝衣 楼   赐 膳 中人 送   馀 香 侍女 收   仍闻 劳上 直   晚步 凤池头    
腊月 江天 见 春色   白花青 柳疑 寒食   洛阳 旧社 各 东西   楚国 游人 不 相识    
新琴传 凤凰   晴景称 高张   白玉 连徽净   朱丝系 爪长   轻埃随 拂拭   杂籁满 铿锵   暗想 山泉 合   如亲 兰蕙芳   正声 消郑卫   古状 掩 笙簧   远识 贤人 意   清风 愿 激扬    
暑气 发炎 州   焦烟远 未收   啸风 兼炽焰   挥汗 讶成流   鹳 鹊 投林 尽   龟鱼 拥石 稠   漱泉 齐 饮 酎   衣葛剧 兼 裘   长 簟 贪 欹 枕   轻巾 懒 挂 头   招商 如有曲   一为 取新秋    
伏波 箫 鼓 水云 中   长戟 如霜大 旆 红   油幕晓开 飞鸟 绝   翩翩 上将 独趋 风    
月 没 辽城暗 出师   双龙 金角 晓天 悲   黄尘 满目 随风 散   不认 将军 燕尾旗    
趋陪 禁掖 雁行 随   迁放江潭 鹤发 垂   素浪 遥疑 太液 水   青枫 忽似 万年 枝   嵩南春遍 愁魂 梦   壶口 云深 隔路 岐   共望 汉朝 多沛泽   苍蝇 早晚 得 先知    
出户 繁星 尽   池塘 暗不开   动衣 凉气 度   遰 树 远 声 来   灯外 初行 电   城隅 偶隐雷   因知谢 文学   晓望 比 尘埃    
羁贫 不易 去   此日始 西东   旅舍 秋霖 叶   行人 寒草风   酒醒 馀 恨 在   野饯 暂游同   莫使 祢生 刺   空留 怀袖 中    
家楚 依 三户   辞州 选一钱   酒杯 同寄世   客 棹 任销 年   赤烧 兼山远   青芜 与 浪连   青春 明月 夜   知上 鄂君船    
野 客居 铃阁   重门 将校 稀   豸 冠亲 谷 弁   龟 印识 荷衣   座右寒 飙爽   谈 馀 暮 角微   苍生 须 太傅   山 在 岂容 归    
黄叶 前朝 寺   无僧 寒殿 开   池晴龟 出 曝   松暮鹤 飞回   古井 碑横草   阴廊 画杂 苔   禅宫 亦 销歇   尘世 转堪哀    
倾筐 呈 绿叶   重叠 色何鲜   讵 是 秋风 里   犹如 晓露 前   仙方 当见 重   消疾本 应 便   全胜 甘蕉 赠   空投 谢氏篇    
倦 枕 欲 徐行   开帘 秋月明   手便 筇 杖 冷   头喜 葛巾 轻   绿草 前 侵水   黄花 半 上城   虚 消此 尘景   不见 十年 兄    
伏 馀 西景移   风雨 洒轻 絺   燕拂青 芜 地   蝉鸣 红叶 枝    
清光此 夜中   万古 望 应同   当 野山 沈雾   低城树 有 风   花宫 纷共邃   水府 皓 相空   遥想 高 楼上   唯君 对 庾公    
衰鬓千茎 雪   他 乡 一 树花   今朝 与 君醉   忘却 在 长沙    
山寺 临 池水   春愁 望远 生   蹋 桥逢鹤起   寻竹值 泉 横   新 柳丝 犹短   轻 蘋叶 未成   还 如虎溪 上   日暮 伴僧行    
旧时 闻笛泪   今夜 重 沾衣   方恨 同人少   何堪 相见 稀   竹烟 凝涧 壑   林雪似 芳菲   多谢 劳 车马   应怜 独掩扉    
仙吏 紫薇 郎   奇花共玩芳   攒星排 绿蒂   照眼 发 红光   暗妒 翻阶药   遥连 直署 香   游枝蜂 绕易   碍 刺 鸟 衔妨   露湿 凝衣粉   风 吹散 蕊 黄   蒙茏 珠树合   焕烂 锦屏 张   留客 胜看 竹   思人 比爱棠   如传采 蘋咏   远思满 潇湘    
秋宜 何处 看   试问 白云 官   暗入 蝉鸣 树   微 侵蝶 绕兰   向 风凉 稍动   近日 暑犹残   九陌 浮埃减   千峰 爽气 攒   换衣 防竹 暮   沈果 讶泉寒   宫响 传花 杵   天清出 露盘   高禽 当侧 弁   游 鲔 对 凭栏   一奏 招商 曲   空令 继唱难    
遥见 登山 处   青芜雪后 春   云深 岳庙 火   寺宿 洛阳人   饵 药 将 斋 折   唯诗 与 道 亲   凡经 几回 别   麈 尾 不 离身    
业成洙 泗客   皓发 著儒衣   一 与 游人 别   仍闻带 印归   林多宛 地古   云尽汉山稀   莫爱 浔阳隐   嫌 官计 亦非    
右军 多 住寺   此夜 后 池秋   自与山 僧伴   那 因洛客 愁   卷帘 霜 霭霭   满目 水 悠悠   若 有 诗 相赠   期君忆惠休    
雁稀 秋色 尽   落日 对 寒山   避事 多称 疾   留僧 独 闭关   心归 尘俗 外   道胜有 无间   仍忆 东林 友   相期 久 不 还    
寒柳接 胡桑   军门 向 大荒   幕营 随月魄   兵气 长星芒   横吹 催 春酒   重裘 隔夜 霜   冰开 不防虏   青草 满 辽阳    
元日争 朝 阙   奔流 若会溟   路尘 和 薄雾   骑火接 低星   门响 双鱼 钥   车 喧 百子 铃   冕旒 当翠殿   幢 戟 满彤庭   积岁 方编瑞   乘春即 省刑   大官 陈禹玉   司 历献尧 蓂   寿酒 三觞 退   箫韶九奏 停   太阳 开 物象   霈 泽及 生灵   南陌 高山 碧   东方 晓气青   自怜 扬子 贱   归草 太玄经    
古时 愁别 泪   滴作 分流 水   日夜 东西 流   分流 几千里   通塞 两 不见   波澜 各自 起   与 君相 背飞   去 去 心 如此    
苍苍 楚色 水云间   一醉 春风 送尔 还   何处 乡心 最堪羡   汝南 初见 洛阳 山    
江草 知寒 柳半衰   行吟 怨别 独 迟迟   何人 讲席 投 如意   唯有 东林 远 法师    
南客 何时 去   相逢 问 故人   望乡 空泪 落   嗜酒 转 家贫   疏懒 辞微禄   东西 任 老身   上楼 多 看 月   临水 共伤 春   五柳 终期 隐   双鸥 自 可亲   应怜 折腰 吏   冉冉 在 风尘    
白日 双流 静   西看 蜀国 春   桐花能 乳鸟   竹节 竞祠 神   蹇 步徒 相望   先鞭 不可 亲   知 从江 仆射   登榻 更 何人    
年 深 宫院 在   旧客 自 相逢   闭户 临寒竹   无人 有 夜钟   降龙 今 已 去   巢鹤 竟何 从   坐见 繁星 晓   凄凉 识 旧峰    
山蹋 青芜 尽   凉秋 古寺 深   何时 得 连策   此夜 更闻琴   穷 水云 同穴   过僧 虎共林   殷勤 如念 我   遗尔 挂冠 心    
静夜 四无邻   荒居 旧业 贫   雨中 黄叶 树   灯下 白头 人   以 我 独沈久   愧君 相见 频   平生 自有 分   况是 蔡家亲    
一见 林中 客   闲知州 县劳   白云 秋色 远   苍岭 夕阳 高   自说 名 因石   谁 逢 手种 桃   丹经 倘相授   何用 恋青袍    
已叹 漳滨 卧   何言 驻隙 难   异才 伤促 短   诸友 哭门 阑   古道 松声 暮   荒阡草色 寒   延陵 今葬子   空使 鲁人观    
送人冠 獬豸   值节 佩 茱萸   均 赋征 三壤   登车 出五湖   水风 凄 落日   岸叶飒 衰芜   自恨 尘 中 使   何因 在 路 隅    
风息 斜阳 尽   游人 曲落间   采花 因覆酒   行草 转看 山   柳散 新霜下   天晴 早雁 还   伤秋非 骑省   玄 发白 成斑    
烟芜 满洞 青山 绕   幢 节飘空 紫凤飞   金阙 乍看 迎 日丽   玉箫 遥听 隔花微   多开 石髓供 调膳   时御 霓裳 奉易衣   莫学 辽东 华表 上   千年 始欲 一 回归    
太一 天坛 天柱 西   垂萝为 幌 石为 梯   前登 灵境 青霄绝   下视 人间 白日 低   松籁 万声 和 管磬   丹光 五色 杂 虹霓   春山 一入 寻无路   鸟响 烟 深水 满溪    
云起山 苍苍   林居萝薜荒   幽人 老 深境   素发 与 青裳   雨涤莓 苔绿   风摇松桂香   洞泉分 溜 浅   岩笋 出丛长   败 屦 安松 砌   馀 棋 在 石床   书名 一为 别   还路 已堪伤    
芦荻 湘江 水   萧萧 万里 秋   鹤高 看 迥野   蝉远入 中流   访友 多成滞   携家 不厌 游   惠连 仍 有作   知得 从 兄酬    
苍苍 岘 亭 路   腊月 汉阳 春   带雪 半山 寺   行沙 隔水 人   王祥 因 就 宦   莱子 不 违亲   正恨殊 乡别   千条 楚柳新    
青春 三十 馀   众艺 尽无如   中散 诗传画   将军 扇续 书   楚田晴 下雁   江 日暖 游鱼   惆怅 空相 送   欢游 自此 疏    
万里 南 游客   交州见 柳条   逢迎 人易合   时日 酒能 消   浪晓浮 青雀   风温解 黑貂   囊金如 未足   莫恨 故乡 遥    
天远 风烟 异   西南 见 一方   乱山来 蜀道   诸水出 辰阳   堆案 青油 暮   看棋 画角 长   论文 谁 可制   记室 有 何郎    
狱成 收夜烛   整豸 出 登车   黄叶 辞 荆楚   青山 背汉初   早朝 新羽卫   晚下步 徒胥   应念 长沙 谪   思乡 不食 鱼    
鱼国 巴庸路   麾幢 汉守过   晓樯 争市 隘   夜鼓 祭神 多   云白当 山雨   风清 满峡波   夷陵 旧人 吏   犹诵 两岐歌    
粉堞 连 青气   喧 喧杂 万家   夷人祠 竹节   蜀 鸟 乳桐花   酒报 新丰 景   琴迎 抵峡 斜   多闻 滞 游客   不似 在 天涯    
雨 后 园林 好   幽行 迥 野通   远山 芳草 外   流水落花 中   客醉 悠悠 惯   莺啼 处处 同   夕阳 自一望   日暮 杜陵东    
田家 喜雨 足   邻老 相招 携   泉溢沟 塍 坏   麦高桑柘低   呼儿 催放犊   宿客 待 烹鸡   搔首 蓬 门下   如 将 轩冕齐    
谢 脁 怀 西府   单车 触火云   野蕉 依戍客   庙 竹映 湘君   梦 渚 巴山 断   长沙 楚路分   一杯 从别 后   风月 不 相闻    
解带 独 裴回   秋风 如水来   轩墀 湿 繁露   琴 几拂轻埃   晨鸟 犹 在 叶   夕虫 馀   苔   苍然 发 高兴   相仰 坐 难 陪    
袈裟 出尘 外   山径 几盘 缘   人到 白云 树   鹤沉 青草 田   龛 泉 朝 请 盥   松籁夜 和 禅   自昔闻 多学   逍遥 注 一篇    
拥 棹 江天 旷   苍然 下 郢 城   冰霜 葭 菼 变   云泽 鹧鸪 鸣   酒倦 临流醉   人逢置 榻 迎   尝闻 藉 东观   不独 鲁 诸生    
今朝 蝉 忽鸣   迁客 若 为情   便觉 一年 老   能令 万 感生   微风 方满树   落日 稍 沉城   为 问同 怀者   凄凉 听 几声    
蔼蔼 凤凰 宫   兰台 玉署 通   夜霜凝树羽   朝日 照相 风   官附 三台 贵   儒开 百氏宗   司言 陈禹命   侍讲 发尧聪   香卷 青 编内   铅分 绿字 中   缀 签 从 太史   锵 珮 揖 群公   池接 天泉 碧   林交御果 红   寒龟 登 故叶   秋蝶恋 疏丛   颜谢 征文 并   钟 裴直 事同   离群 惊海鹤   属思怨 江枫   地远 姑苏 外   山长 越 绝东   惭当 哲匠 后   下 曲本 难工    
有 月 多 同赏   无秋 不共悲   如何 与 君别   又 是 菊黄 时    
江天 清更愁   风柳入 江楼   雁惜 楚山晚   蝉知 秦树秋   凄凉 多 独醉   零落 半 同游   岂复平 生意   苍然 兰杜洲    
朝为 耕种 人   暮作 刀枪 鬼   相看 父子 血   共染 城壕 水    
白雪 高吟际   青霄 远望 中   谁 言路 遐旷   宫徵暗 相通    
晓发 梳 临水   寒塘 坐见 秋   乡心 正 无限   一雁度 南楼    
日 暖风 微南 陌头   青田 红树 起 春愁   伯劳 相 逐行 人 别   岐路 空归野 水流   遍地 寻僧同 看雪   谁 期载 酒 共 登楼   为言 惆怅 嵩阳寺   明月 高松 应独游    
古时 杜宇 称望帝   魂作 杜鹃 何 微细   跳枝 窜 叶 树木 中   抢翔 瞥 捩 雌 随雄   毛衣 惨黑 自 憔悴   众鸟 安肯 相 尊崇   隳 形 不敢 栖 华屋   短翮 唯愿巢 深丛   穿皮 啄朽 觜 欲 秃   苦饥 始得 食一虫   谁言养 雏不自 哺   此语 亦 足 为 愚蒙   声音 咽 哕 若 有谓   号 啼略 与 婴儿 同   口干 垂血转 迫促   似欲 上诉 于 苍穹   蜀 人闻 之 皆 起立   至今 相效 传 遗风   乃知 变化 不可 穷   岂知 昔日 居 深宫   嫔妃 左右 如 花红    
苍茫 明月 上   夜久光 如积   野幕 冷 胡霜   关楼 宿边 客   陇头 秋露 暗   碛 外寒 沙白   唯有 故乡人   沾裳 此闻 笛    
乐 游春 苑望 鹅毛   宫殿 如星树 似毫   漫漫 一川 横 渭水   太阳 初出 五陵 高   王屋 南崖 见 洛城   石龛 松寺 上方 平   半山 槲叶当 窗下   一夜 曾闻雪 打声    
上 上 开鹑 野   师师 出 凤城   因知 圣主 念   得 遂 老农 情   陇麦 垂秋合   郊尘 得 雨 清   时新荐 玄祖   岁 足富 苍生   却 马 川原 静   闻鸡 水土 平   薰 弦歌 舜德   和 鼎 致尧名   览 物欣多稼   垂衣御 大明   史官 何所录   称瑞 满天 京    
惠持 游蜀久   策杖 欲西 还   共别 此宵 月   独归 何处 山   对鸥 沙草 畔   洗足野 云间   知有 玄晖会   斋心 受 八关    
昨闻 归 旧 寺   暂别 欲 经年   樵 客应 同步   邻僧定 伴禅   后峰 秋 有 雪   远涧 夜鸣泉   偶 与 支 公论   人间 自共传    
霜景 催 危叶   今朝 半树空   萧条 故国 异   零落 旅人 同   飒岸 浮寒水   依阶拥 夜虫   随 风偏 可羡   得到 洛阳宫    
南见 青山 道   依然 去 国时   已甘长 避地   谁料 有 还期   雨霁 残阳 薄   人愁 独望 迟   空残 华发 在   前 事 不堪 思    
高楼 晴见 水   楚色 霭 相 和   野极空 如练   天遥 不辨波   永 无人迹 到   时有 鸟行 过   况是 苍茫 外   残阳 照 最 多    
草绿 春阳 动   迟迟 泽畔 游   恋花 同野蝶   爱水剧 江鸥   身外 唯须 醉   人间 尽是 愁   那知 鸣玉者   不羡卖 瓜侯    
碧峰 天柱 下   鼓角 镇南 军   管记 催飞 檄   蓬莱 辍校 文   栈霜朝 似雪   江雾 晚成 云   想出 褒中望   巴庸方路 分    
地暖 雪花 摧   天春 斗柄 回   朱泥 一 丸药   柏叶 万年 杯   旅雁辞 人 去   繁霜满 镜来   今朝 彩盘 上   神燕 不须 雷    
欲 就 东林 寄 一身   尚怜 儿女 未 成人   柴门 客去 残阳 在   药圃 虫 喧 秋雨 频   近水方 同梅市 隐   曝衣 多笑 阮 家贫   深山 兰若 何时 到   羡 与 闲云 作 四邻    
遥想 长淮 尽   荒堤 楚路 斜   戍 旌标 白浪   罟 网入 青 葭   啼鸟 仍 临水   愁人 更 见 花   东堂 一枝 在   为子惜 年华    
高 风吹 玉柱   万籁 忽齐 飘   飒树迟 难度   萦空细 渐销   松泉 鹿门夜   笙鹤洛滨 朝   坐 与 真僧 听   支颐 向 寂寥    
渐向 浮生 老   前期 竟 若何   独身 居处静   永夜 坐时 多   厌逐 青林客   休吟 白雪 歌   支 公有 遗寺   重与 谢安过    
儒 中年 最老   独有 济南 生   爱子 方传业   无官 自 耦耕   竹 通山 舍远   云接 雪田平   愿作 门人 去   相随 隐 姓名    
天台 瀑布 寺   传有 白头 师   幻迹示 羸病   空门 无 住持   雪晴 看鹤去   海夜 与 龙期   永愿 亲瓶 屦   呈功 得 问疑    
青圻 连 白浪   晓日渡 南津   山叠陵阳树   舟多 建业 人   烟霞 高占寺   枫竹暗 停神   如接 玄晖集   江丞独见 亲    
故人 江海 别   几度 隔 山川   乍见 翻疑 梦   相悲 各 问年   孤灯 寒照 雨   湿竹暗 浮烟   更 有 明朝 恨   离杯惜 共传    
白石 先生 眉 发光   已分 甜雪 饮红浆   衣巾 半染 烟霞 气   语笑 兼 和 药草 香   茅洞 玉声流 暗水   衡山 碧色 映 朝阳   千年 城郭 如相问   华表 峨峨 有 夜霜    
静向 懒 相偶   年 将 衰共 催   前途 欢不集   往事 恨 空来   昼景委 红叶   月华 销 绿苔   沈思 竟何 有   坐 结玉琴 哀    
世乱 同南去   时清 独北 还   他 乡生 白发   旧国 见 青山   晓月 过 残垒   繁 星宿 故关   寒禽 与 衰草   处处 伴 愁颜    
闭门不出 自 焚香   拥褐看 山 岁月 长   雨 后 绿苔 生 石井   秋来 黄叶 遍绳床   身闲 何处 无 真性   年老 曾言隐 故乡   更 说 本师 同学 在   几时 携手 见 衡阳    
迢递 山河 拥 帝京   参差 宫殿 接云平   风吹 晓漏 经 长乐   柳带 晴烟出 禁城   天净 笙歌 临路发   日高 车马 隔尘行   独有 浅才 甘未达   多 惭名 在 鲁 诸生    
微才 空觉 滞 京师   末学 曾 为 叔父 知   雪里 题诗 偏见 赏   林间 饮酒 独令 随   游客 尽伤 春色 老   贫居 还惜 暮 阴移   欲 归 江海 寻山 去   愿报 何人 得 桂枝    
荒原 空有 汉宫 名   衰草 茫茫 雉堞 平   连雁下 时 秋水 在   行人 过 尽 暮 烟生   西陵 歌吹 何年 绝   南陌 登临 此日情   故事 悠悠 不可 问   寒禽 野水自 纵横    
独游 野径 送 芳菲   高 竹林 居接 翠微   绿岸 草 深虫 入遍   青 丛花 尽蝶来 稀   珠荷荐 果香 寒 簟   玉柄 摇风满 夏衣   蓬荜 永无 车马 到   更 当斋 夜忆 玄晖    
拥褐 安居 南岳 头   白云 高寺 见 衡州   石窗 湖水 摇 寒月   枫树 猿声 报夜 秋   讲席 旧逢 山鸟 至   梵经 初 向 竺僧求   垂垂身 老将 传法   因下 人间 遂 北游    
春山 古寺 绕沧波   石 磴 盘空 鸟道 过   百丈 金身 开翠壁   万龛 灯焰 隔烟萝   云 生客 到 侵衣 湿   花落 僧禅 覆地 多   不 与 方袍 同 结社   下归 尘世 竟 如何    
临泛 从 公日   仙舟翠幕 张   七桥 通碧沼   双树 接花塘   玉烛 收 寒气   金波 隐夕光   野闻歌 管思   水静 绮罗 香   游骑 萦林远   飞 桡 截岸长   郊原 怀 灞 浐   陂 溠 写 江 潢   常侍 传花 诏   偏裨问 羽觞   岂令南 岘 首   千载 播馀芳    
雁响 天边 过   高高 望不分   飕 飗 传 细雨   嘹唳 隔 长云   散向 谁家 尽   归来 几客 闻   还 将 今夜 意   西海 话 苏君    
江上 青枫岸   阴阴 万里 春   朝辞 郢 城酒   暮见 洞庭 人   兴比 乘舟访   恩怀 倒 屣 亲   想君 登旧 榭   重喜 扫芳尘    
残莺 一何 怨   百啭 相寻续   始辨下 将 高   稍 分长 复促   绵蛮 巧 状语   机节 终如曲   野客 赏 应迟   幽僧闻 讵 足   禅斋 深树夏 阴清   零落 空 馀 三两声   金谷 筝 中 传不似   山阳 笛里 写 难成   忆 昨乱 啼 无 远近   晴宫 晓色 偏相引   送暖 初随 柳色 来   辞芳 暗逐 花枝 尽   歌残莺   歌残莺   悠然 万 感生   谢 脁 羁怀方 一 听   何郎 闲吟本 多情   乃 知众 鸟 非 俦 比   暮噪 晨鸣 倦人 耳   共爱奇音 那 可亲   年 年 出谷待 新春   此时 断绝 为君惜   明日 玄蝉 催 发白    
南登 秦岭 头   回首 始 堪忧   汉阙 青门远   商山 蓝 水流   三湘 迁客 去   九陌 故人 游   从此 思乡 泪   双垂 不复收    
香殿 留 遗影   春朝玉户 开   羽衣 重素 几   珠网 俨轻埃   石自 蓬山 得   泉经 太液 来   柳丝 遮 绿浪   花粉 落 青苔   镜 掩鸾空 在   霞 消凤不回   唯馀古 桃树   传是 上 仙 栽    
古国 群舒地   前当 桐柏 关   连绵 江上 雨   稠叠楚 南山   沙馆 行帆息   枫洲候 吏 还   乘篮 若 有暇   精舍 在 林间    
天际 山 多处   东安 古邑 深   绿田通 竹里   白浪 隔 枫林   诗有 江僧 和   门 唯越 客寻   应 将 放 鱼化   一境 表吾心    
梅含 柳 已动   昨日 起 东风   惆怅 心徒壮   无如鬓 作翁   百年 飘若水   万绪 尽归空   何可宗禅客   迟回 岐路 中    
逢君喜 成泪   暂似 故乡 中   谪宦 犹多惧   清宵 不得 终   月 烟 高 有 鹤   宿草 净无虫   明日 郄 超会   应思下 客同    
草长 花落 树   羸病 强 寻春   无复 少年 意   空 馀 华发 新   青原 高见 水   白社 静逢 人   寄谢 南宫 客   轩车 不可 亲    
浮生 共多故   聚宿 喜君同   人息 时闻 磬   灯摇 乍 有 风   霜阶疑 水际   夜木似 山中   一愿持 如意   长来 事远公    
一自 幽山别   相逢 此寺 中   高低 俱出 叶   深浅 不分丛   野蝶 难争 白   庭榴暗 让 红   谁 怜芳 最久   春露 到 秋风    
缠臂 绣 纶巾   貂裘 窄 称身   射禽 风助 箭   走马 雪 翻尘   金埒 争 开道   香车 为 驻轮   翩翩 不知 处   传是 霍家亲    
闻蝉 昼眠 后   欹 枕 对 蓬蒿   羸病 懒 寻 戴   田园 方咏陶   傍檐 虫 挂静   出树蝶 飞高   惆怅 临清 镜   思君见 鬓毛    
为郎头 已白   迹向市 朝稀   移病 居 荒宅   安贫 著败衣   野园 随客 醉   雪寺 伴僧 归   自说 东峰 下   松萝 满 故扉    
年少 身无累   相逢 忆 此时   雪过 云寺 宿   酒向 竹园 期   白发 今 催 老   清琴 但 起 悲   唯应 逐宗炳   内学愿 为 师    
共忆 南 浮日   登高 望 若何   楚田湖 草远   江寺 海榴多   载酒 寻山宿   思人 带雪过   东西 几回 别   此会 各 蹉跎    
闻说 南中事   悲君重 窜 身   山村 枫子 鬼   江庙 石郎神   童稚 留荒宅   图书 托故 人   青门 好 风景   为尔 一沾巾    
旧日 相知 尽   深居 独 一身   闭门 空有 雪   看竹永 无人   每许 前山 隐   曾怜 陋巷 贫   题诗 今尚 在   暂为 拂 流尘    
使君 持节 去   云水 满 前程   楚寺 多 连 竹   江樯 远映 城   登楼 向 月 望   赛庙 傍山行   若动 思乡 咏   应贻谢 步兵    
向浦 参差 去   随波 远近 还   初移 芳草 里   正在 夕阳 间   隐映 回孤驿   微明 出乱山   向空 看 不尽   归思 满江 关    
年少 通 经学   登科 尚佩 觿   张 冯本 名士   蔡廓 是 佳儿   鞍马 临 岐路   龙钟 对 别离   寄书 胡 太守   请 与 故人 知    
铙管 随 旌 旆   高秋远 上 巴   白波 连雾 雨   青壁断 蒹 葭   凭 几 双童 静   登楼 万井斜   政成 知变俗   当应 画轮车    
不 随晴野 尽   独向 深松积   落照 入 寒光   偏能 伴 幽寂    
全欺芳蕙 晚   似妒 寒梅 疾   撩乱 发青 条   春风来 几日    
遗殿 空长闭   乘鸾 自不回   至今 荒草 上   寥落 旧花开    
今日 山晴后   残蝉菊 发时   登楼 见 秋色   何处 最 相思    
蛩 馀 窗下 月   草湿阶前 露   晚景 凄我衣   秋风 入庭树    
知有 前期 在   难分 此 夜中   无 将 故人 酒   不及 石尤风    
岘 山 回首 望 秦关   南向 荆州 几日 还   今日 登临 唯有 泪   不知 风景 在 何山    
忆昔 秋风 起   君 曾 叹 逐臣   何言 芳草 日   自 作 九泉 人    
杳杳疏 钟发   因风 清复 引   中宵独 听 之   似 与 东林 近    
万事 伤心 在 目前   一身 垂泪 对花 筵   黄金 用尽 教 歌舞   留 与 他人 乐 少年    
旧依 支遁 宿   曾 与 戴 颙 来   今日 空 林下   唯知 见 绿苔    
青枫 江色 晚   楚客 独伤 春   共 对 一尊 酒   相看 万里 人   猜嫌 成谪 宦   正直 不 防身   莫畏炎 方久   年 年 雨露 新    
柴桑 官舍 近 东林   儿稚 初 髫 即 道 心   侧寄绳 床 嫌 凭 几   斜安苔 帻 懒 穿 簪   高僧 静望 山僮 逐   走吏 喧来 水鸭 沈   翠竹黄花 皆 佛性   莫教尘 境误 相侵    
绿槐 垂穗 乳乌飞   忽忆 山中 独 未归   青镜 流年 看 发变   白云 芳草 与 心违   乍逢 酒客 春游 惯   久别 林僧夜 坐稀   昨日 闻君到 城阙   莫将 簪 弁 胜 荷衣    
五柳 茅茨 楚国 贤   桔 槔 蔬圃 水 涓涓   黄花 寒后 难逢 蝶   红叶 晴来 忽 有 蝉   韩康助 采 君臣 药   支遁 同看 内外 篇   为 问 潜夫 空著论   如何 侍从 赋 甘泉    
伤秋 不是 惜 年华   别忆 春风 碧玉 家   强向 衰丛见 芳意   茱萸 红实似 繁花    
新 从 刘太尉   结束 向 并州   络脑 青丝 骑   盘囊 锦带 钩   出关 逢 将校   下岭 拥 戈矛   匣闭 黄云冷   山传 画角 秋   剑锋 将 破虏   函道 罢 登楼   岂作 书生 老   当封 万户侯    
朱丝纽 弦 金点杂   双蒂 芙蓉 共 开合   谁家 稚女 著罗裳   红粉 青眉娇 暮妆   木难作 床牙 作席   云母 屏风 光 照壁   玉颜年 几新 上头   回身 敛 笑 多 自羞   红销 月 落不复 见   可惜 当时 谁 拂面    
吉日 兮 临水   沐 青兰 兮 白芷   假山 鬼 兮 请 东皇   托 灵均 兮 邀 帝子   吹 参差 兮 正苦   舞 婆娑 兮 未 已   鸾 旌 圆盖 望欲来   山雨 霏霏 江浪 起   神既降 兮 我 独知   目成 再拜 为 陈词    
神之去   回 风 袅袅 云容 与   桂尊瑶席 不复 陈   苍山 绿水 暮愁 人    
律变 新秋至   萧条 自此 初   花酣莲 报谢   叶在 柳 呈 疏   澹 日 非云映   清风 似雨 馀   卷帘 凉 暗度   迎扇 暑先除   草静 多 翻燕   波澄乍露 鱼   今朝 散 骑省   作赋 兴 何如    
榆落 雕飞 关塞 秋   黄云 画角 见 并州   翩翩 羽骑 双 旌后   上客 亲随 郭细侯    
紫凤朝 衔 五色 书   阳春 忽布 网罗 除   已 将 心变 寒灰后   岂料 光生 腐草 馀   建水 风烟 收客 泪   杜陵花 竹梦郊 居   劳君 故有 诗 相赠   欲报 琼瑶 恨 不如    
钓 罢 归来 不系 船   江村 月 落 正堪眠   纵然 一夜 风吹 去   只 在 芦花 浅水 边    
共爱 芳菲 此树中   千 跗 万萼 裹 枝 红   迟迟 欲 去 犹 回望   覆地 无人 满寺 风    
今逢石 上生   本自波 中 有   红艳 秋风 里   谁怜 众芳后    
思君宁 家宅   久接 竹林 期   尝值 偷琴处   亲闻 比玉时   高人 不易 合   弱冠 早 相知   试艺临 诸友   能文即 我师   凌 寒松 未 老   先暮槿何 衰   季子 生前 别   羊 昙 醉 后 悲   寿堂 乖一恸   奠席 阻 长辞   因沥殊 方泪   遥成 墓 下 诗    
红烛 津亭 夜见 君   繁弦急管 两 纷纷   平明 分手 空江转   唯有 猿声 满 水云    
峡口 花飞 欲 尽春   天涯 去 住 泪沾巾   来时 万里 同为 客   今日 翻成 送 故人    
一日 辞 秦镜   千秋 别 汉宫   岂 唯泉路 掩   长使 月 轮空   苦色 凝 朝露   悲声切 暝 风   婉仪 馀 旧德   仍载 礼经 中    
汉恩 天外 洽   周颂 日边 称   文独 司空 羡   书 兼 太尉 能   出关 逢北雁   度岭 逐南鹏   使者 翰林 客   馀 春 归 灞陵    
少年 芸阁吏   罢直 暂归休   独与 亲知 别   行逢 江海 秋   听猿 看楚 岫   随雁到 吴洲   处处 园林 好   何人 待子猷    
东风 春未足   试望 秦城 曲   青草 状寒 芜   黄花 似秋菊   壮将 欢共去   老 与 悲相逐   独作游 社人   暮过 威辇宿    
春园 芳 已遍   绿蔓 杂红英   独有 深山 客   时来 辨 药名    
辇 路 江枫 暗   宫庭 野草 春   伤心 庾开府   老作北 朝臣    
苔色 遍春石   桐阴入 寒井   幽人独 汲时   先乐 残阳 影    
横遮野 水石   前带 荒村 道   来往 见愁 人   清风 柳阴 好    
散下 渚 田中   隐见 菰 蒲里   哀鸣 自 相应   欲作 凌风起    
岸芳 春色 晓   水影 夕阳 微   寂寂 深烟里   渔舟 夜不归    
幽径 行迹 稀   清阴 苔色 古   萧萧 风欲来   乍 似蓬 山雨    
重城洞 启肃秋烟   共说 羊公在 镇 年   鞞 鼓暗 惊林 叶落   旌旗 遥拂 雁行 偏   石过 桥下 书 曾 受   星降 人间 梦 已 传   谪吏 何能 沐 风化   空将 歌颂 拜车 前