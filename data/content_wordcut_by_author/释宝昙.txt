范子 当年 意 崛奇   道人 岁晚 墨 淋漓   北风 低草 牛羊 莫   会 有人 传 岘 首诗    
何人 意行 山水 重   草木 惊笑 来 天风   茅檐 鸡飞犬 升屋   屐 声疾奏 邻家 翁   逢迎 初非 乃翁 事   盆 盎 净洁 求无同   一犁 春雨 饱膏 沐   千顷 秋日 加曈 昽   恭惟 耕稼 我 自出   敢 与 造物 论丰 凶   树间 井 亦 颇 寒冽   门前 石不烦 磨 礲   愿公藉 石饮 此水   鸭猪 肥大 牛羊 丰   杖 藜 吾 父 坐吾祖   日望 四海 宽租庸   太平 果 在 放 船手   眩诗 与 画 当 无穷    
蜜蜂 于花 似不薄   肥出 两股 中边 甜   嗅香 嚼蜡 总 风味   不损 花艳 何其 廉   刘郎 平生 堕香国   老鬓 不下 花飞 粘   可怜 酿蜜 不满 斛   空馀稚 乳 谁家 檐    
杜陵 亦 有 天尺 五   云母 不 似 玻璃 深   西家 钟鼓 谩劳 汝   我 自 书卷 中晴 阴    
晨曦 入檐 水 到户   老子 肉 醉人 眼寒   博山 一丝 坐正稳   不许 童稚 褰 帷 看    
经纶 初不碍 躬耕   更复缘 诗 太 瘦生   莫 问雪堂 人 在 否   石湖 依旧 小桥 横    
天 与 湖 光镜 样平   道边 野草 亦 知名   邻翁 莫讶 归来 晚   未必 山如锦瑟清    
筑室 江南 欲 尽头   故 将 沙尾击 行舟   如何 落日 苍茫 外   一幅 西风 去 不收    
低著 疏篱 宽 著天   春风 不撼 楚江 船   无人 为 挂 屋头 眼   明日 清明 花 可怜    
窗明 只 辨 四时 绿   眼老 何妨 五车 读   江湖 商略 不盈 咫   月露 清滋慰 吾 独   淋漓 舞茵 不解 醉   颠倒 飞花 有如 屋   竹外 寒溪闻 此盟   束书 一笑 趁 鸿鹄    
太史 笔端 云似 画   老 从 星外 月 如规   十分 酷似 梅花 瘦   一点 非关 玉管 吹   谏 草 成山 安用许   槐庭 转日 未 应迟   东风 快 便 公须 醉   莫问 人间 是 几时    
湛辈 而今 岂 有 知   滔滔 江汉 定 何时   无边 落日 丹枫 外   有客 来看 堕泪 碑    
牛斗 不可 近   近则 和尔触   摩抚 不动遥   愧山 老 觳觫   慰 我 有 生意   怜渠 无怒心   伊 谁 为 证据   断崖 枫树 林    
作成 宝钵 梅花 供   带得 金池 莲叶 香   百 亿万 僧 同一 饱   弥陀 接待 胜诸方    
春风 窗户 雨初 乾   恰爱 南湖 一镜 宽   倒影 绝怜 飞观 近   鸣榔 不入 莫涛 寒   吾 伊声 断闻鸥 下   舴艋 舟轻唤 客难   题作现 庵 真 现否   凭公为 问约 斋 看    
故著 青山 尽底围   直疑 挂 起片 帆飞   好风 忽 送 潮声 近   啼鸟 相呼 树影 归   老去 六窗 谁 是 伴   颓然 一几自忘机   我初 不作 京华 梦   分取 松枝 对 客挥    
隐约 江天 汉 客星   夜深 曾 傍 紫 微明   山川 风物 成迁 变   犹 有 洪涛 殷 啸声    
著 我 巢 由稷 卨 中   两眉未暇 笑 吾 侬   断云 冻雨 严家 濑   寂寞 何人 理钓筒    
帝已 龙飞 我 故鱼   乾坤 等 是 一 蘧 庐   夕阳 晒 却 蓑衣 了   试问 妻 孥 有 酒 无    
白璧 连城 重   黄金 百炼 刚   固应须 润色   肯为 世低昂   议论 倾馀子   声名 彻 上方   冯唐 元 未 老   归计 已 苞 桑    
少日佳 公子   中年 古吏 师   霜严 公事 毕   韵胜 客杯 迟   诗律 曹刘上   心期 籍 湜 知   用公浑 不尽   一世 有 馀 悲    
出处 诚吾事   园林 正 及时   乾坤 身 老大   兄弟 日 追随   生死 真 谭笑   过逢 类别 离   小楼 今夜 月   照 我 泪 双 垂    
风怒 欲 翻屋   汗香 仍浃肤   物方 矜 外武   吾 独畏 中 枯   璧月 团霜 箑   湘波 浸竹 铺   为君 拚 一 饮   满意 说 江湖    
担头 蜀 货 无 锱铢   两笼 只载 先君 书   但知 不败 乃翁 事   报 与 不 报君 何须   渥洼 一日 新生 驹   黄金 羁勒 安用 渠   西风 千里 饱 刍秣   养此 汗血 倾 京都   我营 北山 瓜芋 区   君来 饮水 同饭蔬   明朝 笑出 白云 去   我恐 尘土 粘君须   就 中 行李 愁 僮 奴   一束 诗稿 牛腰 粗   是 诚痴绝 天下 无   此子 费子 西归图    
不见 轻裘 快马 归   遥怜 暮雨 湿公衣   岘 山 十里 城 南路   灯火 家家 望 翠微    
莫嫌 画 鹢 北风 瞋   苕 霅溪 声解唤 人   一日 便 拚 千日 醉   十分 留 得 九分 春   匣 琴书 卷先 行李   虹星车 旆 委 后尘   屈指 归来 须 及早   满城 桃李 正芳 新    
我家 凌云 君 蒋城   古佛 小大 犹 弟兄   我痴 如佛君 甚武   一日 放光 来 四明   人皆谓 君佛 出世   趺坐 说法 如 雷霆   翠山 自古 龙象 窟   春风 十里 开林 垧   钟声 况近 王谢宅   一见 为 君须 眼青   全提 佛祖 末后 句   无败 吾 事由 叮咛   扶摇直上 九万里   顷刻 变化 抟 青冥    
终日 看山唤 不回   却 如山骨 瘦 归来   白头 未老青 鞋底   无限 江南 翠作 堆    
往时 大斗供 一沃   既醉 而 颠颠 可卜   得 钱 乞人 如弃 泥   风雨 丛祠 夜深 宿   省中 诸公 六七 辈   贵人 只许 丞相 独   入门 穿靴 一脚 泥   亟今 便 要 道士 服   虎皮 冠儿 象牙 简   感恩 扣齿 三十六   今年 来自 铁柱 宫   道许 旌阳 犹 万福   连灯 并 床 一月 语   拊 枕 歌吟 听 不足   有时 得 酒 不肯 醉   醉里 亲言道 机熟   南昌 史君 有 仙骨   我 欲 凭 风一熏 沐   崇真坊 中 归去来   卧听玉 龙吟 一曲    
江南 江北 梅雨 村   山东 山西 将相 门   谢天 为 产此 英杰   一洗瘴雾 中 黄昏   斯文 盘 盘古 都 会   象犀 珠玉 如云 屯   富商巨贾 不易 售   独许 王谢 窥 藩垣   周家 草木 本 忠厚   几遭 雨横 春风 颠   试将尺 棰 付其手   定御 六 辔 驰 幽燕   天回 地 转诚 有 日   小 屈皂盖 仍 朱 幡   风流 太守 民 父母   向来 狱市 多 平反   圜扉 寂寞 度晴书   鼠辈 亦 复环 诸孙   太平无象 此其象   亟挽画 鼓 当华轩   黄金 百镒锦 千两   半以 寿客 馀 歌 樽   功名富贵 两 成就   我 亦 鸡 犬 随腾 骞    
伯仲 天下 士   惯识 山中 饥   几年 食君粟   一饭 书百匙   谓 此 真饱否   此 饱 谁 安 之   伯氏 昔在京   饭 瘦 崖 书肥   至今 方舟 上   儿啼妇 褰 衣   仲氏 亦 远来   裹 粮复 能 几   卖金买 书册   仆夫 辍 晨炊   安能 问 饥饱   自信 了 不疑   岁晚 盍 行道   西风 颇 劝 归   大贤 事业 定   试学摩 腰围    
我 自归帆 急 鼓 催   君先 一骑 抗尘 回   谁知 北海 樽 罍 底   亲见 东轩 长老 来   执手 试听 枫叶 下   打门 终待 藕花 开   孤灯 一曲 无 公事   万卷 吾 伊亦壮 哉    
不学相 如故 倦游   身唯 晏子 一 狐裘   眼明 自可空 群象   笔健 何妨 力万牛   许 我 春风 还帝 所   多君雪浪 转 船头   爱 山堂 下 平生 梦   试问 梅花 可忍 不    
九关 何为 视荒荒   鹓 鹭 不 汝 为 津梁   刚风 一 上 九万里   我 岂 无 因来 帝旁   君看 玉皇 香案 上   臣 有 抹 月 批云章   春秋 自与易 表里   九师 三传 俱 亡羊   人 言 夫子 身 九尺   我谓 椽 笔聊 相当   斯文 岂 不妙 一世   如御 琴瑟 思更张   大 夫人 今 八十六   百拜 上 赐 千秋 觞   朱 旛 皂盖映 华发   鼓舞 万籁 为 笙簧   如闻民 病思 药石   可忍 岁 饥无稻粱   行行 不待勤 报政   会 有 诏书 来 未央    
庐山 瘦 入骨   草木 无 华滋   啼鸟 消息 真   春风 仅 如斯   山翁 少 润色   玉雪空 自奇   舌端 有小苦   谏味 颇似 之   密云 天 人际   一金 无半规   譬如 脍麟凤   虽贵 不伐饥   午窗 万松声   清寒 初上 眉   口香 唾茧纸   真是 活 国医   为 我 只 饮此   勿 饮 甘如饴    
姓名 元 自彻东 都   旧日 河南 肯便 疏   利害 总关 天下事   聪明 不惑 枕中书   花迎 马首 浑 无赖   山似 人情 却 有 馀   我 亦 西湖 未归 客   重 来 应得 问 何如    
父子 湖海 心   岁月 易 波荡   长沙 固 艰难   不 在 九天 上   风尘 护衣 篝   花柳 谢 屏障   车行 无多 乘   雷动 有 馀 壮   阆风 吾 故游   弱水 恨 新涨   诗书 饱 丘壑   翁事 来献状   入门 视颜闲   一笑 挟 缯 纩   官池 凫 雁深   洗盏 发 家酿   人生 果何乐   此 乐天 所 贶   故山 在 何许   梦寐 或东 向   公如 问云何   报 我 今 跌 踼    
趁得 官闲且 载书   隔墙 时唤子 云居   公如碧树 有 秋意   渠 亦 清流 临浊 淤   盖代勋 庸诚 有种   凿空 道德 竟 何如   寄声 楚观 沧茫 外   璧月 依然 在 太虚    
西山 束观 闲   事 岂止 载笔   为郎 几 黄昏   竟 亦 坐 无术   平生 沥 肝胆   辛苦 忘蔗 汁   一饮 不 下咽   再思 令人 瘠   向来 活 国手   试 寸功 倍尺   洞庭 豺虎群   使者 风退 鹢   此行 天近 远   宣室 夜虚寂   我 亦 如 孤云   它山 或 相觅    
便 催 绛 帐入 王扉   肯落 先公 第二 机   一鹗 未尝 凭荐 口   诸生 今始识 抠 衣   宽 如 北海 何妨 醉   清似 西湖 不解 肥   但得家 声振 金玉   万钉 何必 问 腰围    
老来 气味 觉深 稳   馀 子 但 知声 击撞   烟云 合 千态万状   意气 吞五湖 三江   如闻 日观 眇 天下   俯视 坎井 非吾邦   丈夫 出门 各一笑   笑 罢 归来 心则 降    
白云 二十七   倒 跨 杨岐 驴   相当 子岁 年   力挽千 乘车   佛法 全盛 日   南方 即吾庐   后来 凿空 辈   一一 人为 徒   诚负子 远游   芒 鞋费 无 馀   百饥仅 一 饱   抱病 几亡躯   是 病何 所起   为 药当 何须   不如 速归 休   问津 于 故 吾   方舟 有家学   放 光照 西 都   寄声 为 多谢   勿谓 今无书   峨嵋 旧时 月   夜夜 来 东吴    
援琴 不怕 春风 颠   已许 桃李 同 嫣然   今人 政自无此 手   昔也子 贱 今琴川   争名 固浅 丈夫 事   公益 走避 如 云烟   共惟圣学 本心 授   不 敬 莫大 中无传   吾 行敢 后 天下 士   百年 人物 犹 拳拳   风流 往往 入诗 笥   经济 一一 归民编   板 舆 扶 上 醉乡 日   竹溪 便唤 姑苏 船   谁 云 弱水 不可 到   政成 我 是 蓬莱 仙    
又 冬 一月 方岁 除   适当 公归 开府 初   汝离 前驱 土牛 后   我 天子 律公 吹嘘   臂端 橐 钥元 自如   与民岁 年 无 负租   民痴望 公不愿 馀   愿公夕马 先朝车   高牙大 纛 如浴 凫   出没 千里 来 哺雏   西山 莫雨知 有无   使君 两眼 吞 江湖   庐山 老子 霜髯须   如 世界 阔 造物 炉   两翁 故人 肯情 疏   诚知握 粟 不可 呼   待 作二凤鸣韶图    
山阴 故侯家   受射 几 世世   袖有 换鹅经   父子 固多艺   日 高卧 东床   吾 祖得 佳婿   春风 镜湖 波   一夜 雨 新 霁   得句 见 眉睫   郁郁 正 相似   先秦 多 古书   岁晚 足奇字   尽载 米家船   长虹 贯 都市   平章 要 风月   幡然 适 千里   论士 当 及时   盐车 有 骙 駬   善护 千金 驱   斯 民望 桃李    
午树 碧云 合   星虚 紫微垣   赤肌 风露 香   绕齿 冰雪 温   六月 瘴雾 湿   荔枝 照 黄昏   江乡 有 此族   亦 堕 梅雨 村   白日 走岩谷   红尘 倾市 门   相如有 酒渴   取密 倾银盆   一赏 风味 足   无使 妨盘 飧    
故山 为 我 小 迟留   枫落 吴江 冷不收   归去 不知 身是 梦   青灯 相对 说 它 州    
西风 已 挂 沐 猴冠   人语 溪声 亦 少 宽   家 有如 山 牛粪 火   为君 煨 栗 劝 加餐    
雨意 晚方足   秋来 先 送君   横 拖 七尺 杖   划破 一山云   白纸 凭 谁 寄   青灯 此 夜分   空遗岩 底石   萝月漫 纷纷    
十年 闲读 古人 书   不 为 山川 货可居   便 有 风声 生屐 齿   王侯 同 在 一 丘墟    
一笑 无 烦论 古今   就 中 首肯 即吾真   君今 正 与 司南 合   直指 何曾 更 问人    
孔盏 堂 深 不可 摩   却 从 伊洛晚 经过   马 骄不受 黄金 勒   鲸 掣 还 连 碧海 波   三釜禄 亲吾未 老   一般 贯日 去 如何   江空木静 年华 晚   应是 斯文 合 网罗    
溪间 曾 语离   夜雨 忽 悲壮   俄顷 山月明   照 我 蓬 背上   欹 枕念 此行   变化 或 万状   江湖 大圆 镜   有 此 白鸟 样   公言 早 崛奇   平处 谢 堤障   划严 如行师   百万 未 可 傍   畴昔 粲 可间   发此 无尽 藏   我 饥寒 欲 死   甘露 扶 缯 纩   目视 飞鸿 卑   未易 蒙此 贶   西风 束书至   辟户 问亡恙   吾 事公 所知   它 人杂 嘲谤    
君诗 如 周郎   年少 新 将 兵   阿瞒 不及 语   夜半 火到 明   金屋 小乔 在   国色 倾人城   不见 今 十年   诗 已 如此 成   愈谈 听 愈 好   俗间 未能 评   石渠 苦无诗   日者 上意 倾   西南 老臣 去   不复闻 姓名   公今 赋 渝州   将 与 山 月 鸣   亦须 慰 华发   过家 濯 尘缨   我 有 一纸 书   山林 为子情   黄金 作人累   珍重 烦寄声    
湖光 晚作 镜样 平   寂无人声 唯橹声   群峰 倒影 不 可辨   新月 半钩 如许 情   断蓬 散作 凫 雁过   渔火 静入江 天明   移舟 快 得 一 枕 睡   梦有 河神 来 送 迎    
芰 荷如屋 藕 如船   闻道 江山 似辋 川   中有 平章 云 月 手   殷动招 我尔来 前    
山入 春江 雨不收   江寒得 傍翠云 裘   谁家 山影 风帆 转   误作 梨花 一段 愁    
梦中 身世 亦 间关   觉后 悬知 去 不难   陶令 归来 犹有 酒   子云 老去 不 迁官   时供 采撷 花千树   醉共团 栾竹 万竿   想见 春风 更啼鸟   沉香 庭院 不胜 寒    
吏退 文书 苦未醒   湖光 靧 面 适 全 轻   风从 北户 来 披拂   鹊 傍南枝 管送 迎   许 我 杖 藜 来 宿昔   观公 诗律 自 前生   艺兰 九 畹 辛夷 百   续取 诹 骚 更 老成    
黄金 羁勒 閟 天闲   何似 春山 苜蓿 间   白接 罗边 馀 畒 蚁   乌皮 几外 即尘 阛   龙蛇 大泽 公 真是   虎豹 重门 孰 可 攀   示不忘君 还有 道   卧 听 人语 趁朝班    
闻公多病 正缘 诗   酷似 梅花 太瘦时   故忆 主人 鸥 去 近   尚留 宾客 鹤归迟   把 麾定 复 追 苏子   鼓瑟 无因 见孺 悲   已办 扁舟 轻似 叶   明年 真到 习家池    
惯识春山笋 蕨 甜   只 今病 枕 亦 馋涎   杖 藜 梦入 僧 窗去   饭 饱 茶香 最 可怜    
两翁 无恙 时   泉当 几何 深   公归 百年 后   泉 没 不可 寻   道德 载一丘   行人 知所钦   流传 一字妙   随喜 文字 淫   梦语 忽 变灭   宁 为 真实 音   堂堂 万钟 簴   日 莫 西湖 阴   我欲撼 一翁   以慰 邦 人心   斯人 如斯泉   魂来 月 同临   天高 无 消息   泪落 青 枫林    
竹君 如余子 琴 张   友此 百十 庸何 伤   听渠 风雨 夜深 语   撼 我 窗 几 无边 凉   起来 颠倒 急 穿 袜   直恐吾庐 变林樾   却烦 清影 过墙 来   已约 姮 娥 借 明月    
闻道 江南 庾子山   新诗 脱手 意长 闲   未尝 临镜 嗟 迟暮   更约 何人 共往 还   我 有 茅茨 依橘 柚   自怜 风雨 竮 荆蛮   悲欢 怨怼 三千 首   乞 与 无思为 一 删    
好 风吹 梦到 祠山   造物 乾忙 我 自闲   五日 颂声 今故 在   一春诗 债共 谁 还   鼠肝虫臂 窥 前辈   蜗角蝇头 战百蛮   遥指 行云 为 公说   由来 此语 不须 删    
吾 墙 高 不满 七尺   墙身 虽小墙 心直   亦 如 居士 护法 城   敢 有 逾垣德 之 贼   古人 制度 今人 为   朱檐 碧瓦 还 差差   黄金 为 墙 白银 壁   个 中 住处 少人知    
待 得 潮生 已 夕阳   药炉 无火正 凄凉   傍人 笑 指 黄金 骨   夜半 应须 解放 光    
不以 中书 老见 疏   斯文 成就 合穷居   退之彻 在 南阳 后   子美 贫于 天宝初   绛 帐 归来 宾客 在   玉堂 有 此 丈人 欤   片帆 我 已 东南 去   会见 含香近 紫虚    
在 昔 桃李 县   而今 松 桂林   是 诚 五马 贵   足此 万卷 心   有人 梦得鹿   旦 日果 可 寻   斯文 天地间   皎 如 月 长临   东海 鳄 噀 怒   衡山 云涨 深   精诚 不可 触   岂知 鹤 在 阴   树影 陈燕 几   松声 杂瑶琴   亦 有 牙 鼓挝   不妨 弦 诵音   俯仰 道德 意   祓 除 文字 淫   故家 事业 在   无使 霜 毛侵    
乞得身 闲日   仍烦 卧护 归   将军 三尺 棰   天子 一 戎衣   生死 真 谈笑   功名 愈 发挥   西风 卷丹 旐   人泪 湿 斜晖    
智勇 吾 馀 事   精神 死不刊   太山 安鼎卫   宝货 发泉端   嫖姚 俱 前辈   汾阳 老 故官   麟麟功 第一   须作 古人 看    
日 却 山川 冻 出云   疏疏 先 自竹 边闻   玉龙 不 动身 千亿   藆 葡 无 香 瘦 十分   彷佛 夜堂 馀 火力   凄凉 茅屋 有 人群   已知 报答 东皇日   汤饼 银丝 饭 脍芹    
孤云起 木末   翠 岫 插 天半   一 窗明 暗中   乃有 此遐观    
年来 幽事慰 心期   已有 溪云 彷佛 知   不 似 山南 似 山北   直须 拄杖 叩门 时    
西舍 东邻 杼轴 空   道人 满腹 贮 清风   竹林 笑 指 归来 路   约 与 禽鱼 一饱同    
盛德 真 无愧   吾 生亦有涯   千金 故 人寿   两部 习池 蛙   磊落 思 前辈   交游 念 故家   新阡在 何许   目断 莫 云遮    
政自 渊源 出   声连海 岳清   固应 身列宿   何意 晚 专城   一代 称 遗直   诸公 畏 老成   棠 阴 几人泪   端复 为 谁 倾    
莫年 爱山心   已作 铁样 顽   晨光 与 意会   起行 适沧湾   峡 深石 固削   水落 树 自闲   腕 中百 斛 力   屋底 声 潺潺    
麦吐经 时雨   炉熏 一寸 云   叶边 先策策   月 堕 故 纷纷   待趣 诗翁 语   何曾 菜色 闻   问天 浑不试   吾 欲 张吾军    
浣 花溪 头春 可怜   两 凫 一 凫 飞 上天   晓窗 清净 易 一卷   兄弟 过午 无 炊烟   大 凫 白首 古上 人   小 凫 绿鬓 东风 前   简书 不畏 畏 泥滓   黄金 污人须 弃 捐   故 山民 病 公所 见   门前 万里 东吴 船   曩 时 雷电 泣 真宰   后世 儿女 成 嫣然   人生 固有 浪 自许   毛发 便 窥 肝胆 全   主家 无 地置 弦 索   妾 身 已 为 他人 妍   相携 感慨 一坠泪   唯 我 与 汝非 同年   出门 大笑 亦 不恶   此意嘿 寄 飞鸿 边    
知有 堂堂 在 故山   忘机 未 许白鸥 闲   洗心 羲 易 窥三圣   盥手 楞 严辩 八 还   剩著林 花供 笑 粲   唤回 春梦 付绵蛮   闻公已 是 诗 成集   一字千金 岂易 删    
手种 梧桐 一百 围   天生 鸾凤 翳 朝晖   西南 人物 惟公在   汝 颍 风流 只涕挥   纵有 诗筒 怜苦 李   岂无药 裹 要 当归   黑头 未 用 黄金 印   且 与 斯民共瘠 肥    
自公 山中 去   五醉 黄金 花   光明 照屋 庐   母子 双鬓 华   口 不名一钱   意将 饭 胡麻   天人 岂 不韪   用舍 各有 差   胸中 五色 石   无补 山水 涯   譬如 九鼎 重   以国 不 以家   寄声 谢 东海   多多 寿流霞   明年 凤池 日   相近 当无哗    
十日 西风 便 老成   挽回 金气 愈 高明   朱 辬 玉节 非吾事   雪竹霜松 不 世情   未 可买山 归卜筑   却 须持 橐 慰 平生   如公骨 相应 仙去   绿发 朱颜 已有 名    
老子 当年 此日生   麒麟 元 在 地 中行   岂惟谔 谔 人争 忌   亦 对 堂堂 目屡 惊   持国尚 卑千斛 力   总戎 曾作 万夫 城   经纶 不 似 书痴 绝   堪 与 君王 造 太平    
风入 床琴帝 梦 阑   蓬莱 为 辍 老仙官   袖 曾 有 缚 于 菟手   头 不须 簪 獬豸 冠   桃李无言 民 自乐   冰霜 折 指吏 应寒   西京 人物 如 南渡   更 躐 三王 一等 看    
已办 香山 铁石 心   未妨 富贵 日侵 寻   荔枝 黄压 腰围 重   琥珀 红添 盏 晕 深   鸾 镜黛眉无此 画   雁行 银甲 有 馀 音   剩呼 歌舞 为君寿   道眼 何曾 外物侵    
君家 故多书   馀 地 看 寒绿   食 箪 到 尚 悬   墙小摘 杞 菊   霜 畦 新雨 馀   柔条 已三沫   贵不数 熊 蹯   芳鲜落 我 腹   口香 唾茧纸   细字 烦 记录   平章 三百 篇   焜 耀 五千 读   辛夷 与 杜若   百世 亦 臣朴   士饥固 其常   吾 事 已 可卜   归来 一 粲然   毋 待发 曲局    
未必 山东 相   能 留 塞北 声   一身 扶国 是   九鼎 重吾盟   水镜 人材 地   风流 月旦评   早收 霖雨 去   星角 看 春耕    
青云 纡 群 绂   白首 费符移   即墨 仍 飞语   翁归 不 受私   凋零 唯舌 在   汗漫 付心期   手种 堂 前 柳   东风 学 画眉    
妙年声   落   晚岁 陈 堂堂   政出 诸公 右   吾 宁一老 傍   园林 春婉娩   坟土泪 凄凉   孝友 无 馀 事   新诗 入 锦囊    
小试牛刀 在   长驱 马足 迟   此生 空 抱负   真宰 孰 维持   道 并 湖山重   民深 雨露 思   何当十围 腹   重作北 窗期    
千里 频年别   人来 数寄书   旧题 红叶 处   犹记 白头 初   薤露危 如此   庭兰 赋有 馀   摩挲 东 望眼   归泣 向 吾 庐    
灶间 三日 怒 饥面   老去 一 豪无 木肠   走 乞 毗耶半 炊玉   归来 作舞绕 绳床    
故著 文书 尽底围   要 看 江汉 濯秋晖   眼明 自可穷 诸妄   语妙 何妨 为 一挥   今日 西州 成 故里   它 年 东阁许 同归   胸中 衮衮 平生 事   身瘦缘 渠 不得 肥    
大江 赤壁 黄州 村   鱼龙 吹血 波涛 浑   腥风 不 洗 贼 臣 泪   暗湿 官树 旌旗 昏   城南 哑哑 一笑入   愁日动 地 回春 温   夜阑 魑魅 不敢 舞   璧月 如水舟 如盆   客亲 馈鱼 妇致 酒   北斗 可挹天 可 扪   当时 跨鹤去 不返   水仙 王家 真画存   百年 画史 有眼力   东坡 晓挂 扶桑 暾    
竹 不解 俗语   颇识 天语 香   经年 北窗 梦   十倍 西湖 凉   隐几 湖上 人   恰恰 修竹长   有时 共竹语   风雨 撼 一床   屋间 恐 飞去   著绣围 上方   念君 爱臣 心   如爱竹 在 傍   亦 如 夜深 月   照 我 冰雪 肠   闲官 固自好   要 地庸何 伤   约束 万卷书   提携 双 锦囊   日边 有 新宅   不种 一亩 桑   朝 回碧幢 底   真上 相宜 堂    
莫年 东观 有 全书   天 畀 斯文 合 定居   镜里 一茎 无 白发   门前 十里 有 黄 淤   文章 入手 无 馀 蕴   人物 于今 固 自如   安得 把 茅 邻近 住   打门 时复 问潜虚    
何年 麒麟 飞 上天   下视 平地 为 秦川   九关虎豹 不敢 去   为作 南渡 中兴 年   扶持 斯文 一鸣世   金钟 大镛 方在 悬   百年 人物 有 如此   旧山 乔木 今 依然   人 言 广平 心 铁石   梅花 作赋 犹清 便   争如 万象 落吾手   颠倒 捃 拾 无 留妍   晓窗 沉水旋 和 墨   杂 花落 纸如 云烟   问渠少 室果 何事   一笑 粲 粲 成 真传   春风 正 堕 散花 手   亦 有 舞雪相 回旋   愿 公道 眼皎 如日   我 欲 以寿 东家 禅    
人间 七月 炎云升   碧树 黄鹂 亦可 人   哑咤 一声 行道 外   不知 身在 故园 春    
庭空 若 无地   霜 月 不 自寒   姮 娥 天上 人   腊月 犹冰 纨   放开 玻璃镜   转向 碧玉 盘   人间 水晶 域   万象 梨花 团   骨冷 不成 寐   起行 自盘 珊   巡檐 不敢 下   恐 堕 江海 宽   沆瀣 入毛骨   清风 生肺 肝   有鹤 东南 来   飞鸣 堕 我 前   吾 与 汝 仙 去   仙家 无岁 年    
荏苒 春 三月   声声 何处寻   艰难 悲 故国   激烈 动 归心   血染 红英乱   身藏 绿树 深   欲 归 归 未 得   故故 傍人吟    
坐诵 行欹忆 紫芝   江南 有愧 断肠 词   后于 王母 三千 岁   始见 商山 十二枝   日 上宝光 应倒射   柱间 甘露 足 华滋   吾 乡 岁晚 滩声 小   忠孝 波澜 断 在 斯    
病见 春山 四 打围   茅檐 华发 只晖晖   不 愁 书册 无人 语   强 把 杉枝 为 客挥   意在 未妨 身 更 远   林疏 自是 月 先 归   百年 人物 如公少   试问 何缘 道 则 肥    
屈指 何人 共 此行   凉风 佳 月 可怜 生   天教 两足 为 吾 用   城市 山林 勿 与 争    
案上 如山 一束 书   青灯 岁月 已 无 馀   从来 笔同天 人事   佛祖 如何 以货居    
它 日 西湖 有此 僧   年 来 怕 见 发 鬅 鬿   一双 眸子 清于 水   想见 新诗 我 不能    
古 天下 士亦多 艰   魑魅 于今 合改颜   道 在 盖公 犹 梦见   天怜 贾谊 得 生还   风休 江北 一声 橹   春尽 剑南 何处 山   故国 异方身 健在   也 知书眠 未斓 斑    
病 阑 无奈 客尘 婴   百绕 西湖 梦 不成   白发 自怜 非故 我   青山 何事 亦 斗情   坡 仙 未 死 人安在   处士 归来 或 有盟   人物 风情 皆 若 此   还 将 老泪 月 同 倾    
雨入 黄梅 故弄 晴   群龙 须 我 一 投诚   此 无尽 藏君 为主   大贝 明珠 我 得 倾    
北帝 潜驱 又 弭 鞭   那堪 风物 更 凋年   此身荡 潏 随 流水   造物 炮 烹及 小鲜   自喜 樽 罍 同 盎 盎   谁 能 幡 胜 更田田   诸君 此夕须 千首   老子 今唯 十九 篇    
云山 最佳 处   猿 鸟 无缺 供   人影 堕清镜   花气来 晴峰   苔藓 上佛壁   兔丝蔓 寒松   何年 发天 閟   当 在 浩劫 中    
是 身犹孤云   梦入 岩 下寺   天如护 苍江   山故 插厚 地   一舟 巫峡 来   八月 新雨 霁   烟鬟 十二 外   野花 或 垂 髻    
翳 翳 林莽   孰艺 其兰   东风 人群   俯仰 棘间   薜荔 既艾   辛夷 未繁   寂寥 前修   嘘 唏 孔颜   藕尔芳芷   医余国 膻   我怀 斯人   碧梧 紫檀   荏苒 岁月   纷兮白 颠   十步 闻 芗   五步 不 悭   佩 帏 幽幽   骐骥 在 闲   未春 叩户   苜蓿 满盘    
茅檐 何意 作 秋声   未放 东风 入 紫荆   短褐不眠 成永夜   寒 更数 尽到 诸兄   早知 廉蔺 今 犹 在   自许 夔龙 意 甚明   世路 崎岖 吾 已 了   一奁 风 篆 为 谁 平    
风物 凋零 欲 尽年   此花 黑瘦 固 应然   暗香疏影 浑 无赖   为 我 中分 亦 可怜    
为怜 玉色 照前 除   一室 无因 舍静 姝   寄语 客卿 烦 想像   万 花 困苦 乞为 奴    
茅屋 三间 自有 馀   置身 不合 在 蓬壶   谁知 三尺 子 童子   解唱 一声 于 蒵 于   割肉 向来 闻鹭股   合尖 今始 见 浮图   传灯 事毕 归来 好   一岁 风波 几日 无    
白头 身 老大 江南   已约 孤云共一庵   有道 故人 今 隔海   不应龙 卧 在 深潭   编茅 固作 痴儿计   闭户 全胜 俗客 谈   剩种 木奴 千百 本   不忧土 锉 冷松 龛    
发 白面 黧黝   平生 舞 鱼龙   落月照 屋除   彷佛 见此 翁   白日 几 黄壤   世方定 雌雄   斯文 在 九牧   吾 道 非天 穷    
群农已 作触 藩 羊   人语 车声 日夜 忙   肤寸 出云 从 北海   十分 好句 属 南昌    
自公 湘中 去   雁断 致书 寡   今年 从默斋   五字闻 大雅   青灯 话 畴昔   白首 问茅价   十里 五里 间   水竹 肯轻舍    
此花 不是 施朱手   醉里 何妨 取次 开   地近 恐遭 繁杏污   月明 先遣 暗香 来   为君绕 树须 千匝   老 我逢春复 几回   诗到 扬州 定清绝   向来 安得 比 传杯    
惭愧 先生 有 古风   岁寒 庭户 不言功   叶间 朱实 仍 风味   老去 清阴 转郁 葱   收拾 雨声 归 杵臼   放教 秋意 擅 梧桐   年来 负尔人 无数   异世 同心 只 两翁    
市 声 中断 属 河清   鸥 鹭 无情 亦 有情   不 与 狂澜 同 泛泛   故留 明月 作生生   一樽宁 共 彭宣醉   尽室 肯容 西子 行   不是 主人 风味 薄   门前 弱水 即蓬 瀛    
梨花 吹雪 渡 清明   天 亦 那 知倦 客情   一院 春寒 无看 处   黄鹂 欲诉 不成 声    
钱塘 雪浪 与 天平   小入 曹娥 亦 有声   沧海 一时 忠孝 泪   夕阳 无尽 古今 情   春秋 祭血神 如 在   一夜 行舟 挽到 明   不是 西风 白云 客   祠 乌争 解赋 将 迎    
八月 十八 钱塘 时   潮头 搅海雷怒 飞   更 遭风日 薄于 纸   海山 数点 青 依依   烂 银斜 侵 云鬓 脚   生绡 直下 鲛 人机   玉龙 宛转 一 千丈   卧 噀 残雪 吹人衣   天关 击鼓 地轴 折   想见 水府 惊 颠难   红幡 绿盖 弄潮 者   出没 散乱 同 凫 鹥   操舟 之子 夸 第一   倏忽 东涌 还 沉西   万人 揶揄 等 儿戏   我 说 性命 发汤 鸡   似闻潮 生到 影蠡   伹 辊 暗浪 中 黄泥   不知 珠宫贝阙 何世乃居此   亦 有 霓 旌素 节日 夜朝 京师   又疑 春秋 战罢 两 蜗角   冻血 不 洗锋 差差   至今 官渡 卖牌 者   莫雨 不管 吴侬 悲    
却 尽 铅华 固自奇   更怜 鬓发 傲霜姿   百年 可敬 春风 面   四老 仍 扶汉惠时   顾影 不知 身 妩媚   嗅香 全觉 我 支离   殷勤 为 注铜瓶 水   青子 累累 定著枝    
岂 无 四海 老 兄弟   恐 堕 春风 年少 名   晴檐 甫 见 天目 面   夜雨 共传 笙筑声   淋漓 素壁 江国 在   参错 拂衣 花鸟 惊   汝 亦 群龙 护持 一   此 中七字 有 坚城    
万家 即吾庐   一室 诚吾身   空明 古 肺腑   壁立 真天 人   心语 驷 奔 轶   风行 牛斗 嗔   吾 今 亦 忘我   何者 为 一尘   起看 屋角 悬   聊当座 右 箴   我初 衣坏 絮   疾驱 荆棘 林   针孔 与 线蹊   老眼亲 补纫   而今 著 襦 裦   左书 而 右琴   吾 儿 亦 温饱   鞭 棰 亡 呻吟   唯馀故 时习   诗病 山水 淫   会当 更 祓 除   两楠 共 森森    
罢琴 听 我 一言田   民物 如苗吏 草然   中有 丰年 无限 意   何须 矫首 问 云天    
山净晚 馀 碧   花 深秋 更红   向来 歌舞 地   道德 元冲融   委身 如 蒹 葭   不乱 鱼 鸟丛   客至 无少长   可人斯 与 同   披衣 坐 良夜   一啸闻 刚风   何似 饷 佗国   频伽 满盛空   剧谈 有类 是   吾 道 何由穷   此意诚 未解   却须 呼二公    
碧海 鲸鱼 快 一逢   不 为 夜雨 泣 秋虫   神交 已极天 人际   玉立 仍 馀 国士 风   故垒 山川 成 旧恨   今年 桃李 着 新功   却 应袖取 经纶 手   留待 君王 复沛丰    
摄 提之岁 兮 厥 月 惟寅   蓂 谁 商略 兮 六 荚 发春   揆 王 初度 兮 箕 横翼 陈   纷吾 先驱 兮 康护 帝茵   谓 太平 本无象 兮   何为 而 生凤麟   艺兰 之 九 畹 兮 蕙 茝 同芬   河润 九里 兮 其源 骏奔   春风 兮 桃李   芳菲 菲兮袭 人   绶 累累 兮 万石   孰前 修兮 后尘   阆风 兮 县 圃   归来 兮 隐沦   芰 车 兮 荷屋   倚 桂枝 兮 轮 囷   闻韶兮 屡舞   凤将 九子 兮 其来 下   玉节 兮 旌幢   世世 兮 茆土   职 道德 兮 维垣   友 夔龙 兮 方虎   鼌 骋 兮 扶桑   夕望 舒兮延 伫   援 北斗 兮 为 觞   饮 南山 兮 坠露   制 芙蓉 兮 裳 衣   佩水 苍兮 陆离   采 芳馨 兮 杜若   遗云 仍 兮 以时   问乔松 兮 安 在   将 并 驾 兮 焉 之   植大椿兮 八千 为 岁   方蘖 芽 兮 吾 其 庶几    
新诗 老去 合 名家   犹喜 春风 在 鬓华   恨彻 斯文 无雪处   竟 将 好语 向 谁 夸   自知 人物 随时 尽   独 倚栏 干到 日 斜   问讯 故人 今健否   东篱 明日 又 黄花    
急雨 涔涔 日   春泥 盎盎中   屐 声 喧午 枕   人语 泣 西风   斗米 衾 裯 尽   邻翁 杼轴 空   无 因诉 真宰   吾 道 竟须 东    
平生 阅世 剑 一 吷   老去 卜邻 吾 二人   亦 评 白云 来 著宿   未妨 青袜 去 寻春   泉 鸣石 濑听 逾 好   雨 浥 岩花 笑 转新   更 欲 买 田 招鹤住   问渠 谁 是 自由 身    
麝 煤鼠 尾要 镌 汝   颒 面 沃 心 谁 似 吾   老子 胸中 十万 读   莫年 相 喣 复 相 濡    
明日 征帆 取次 飞   何人 解识箭锋机   回瞻北 阙 君恩重   莫遣 西风 酒力 微   早为 汉庭 归吁俊   未妨 周易 去 研几   适斋 老去 诗犹健   闻 道行 歌昼 锦归    
人生 天地间   宾鸿 自来 去   岁晚 洲 渚 空   稻粱 适归趣   秋风 在 羽翮   吾 宁且 高举   老倒商 山翁   为 人作 师傅   二 疏于 此时   都 人壮 归路   登车 一 慷慨   堕 甑 谁 复顾   黄金 寿 故人   不 为 乡曲 誉   明朝 间 其 馀   曲蘖 最先 务   径醉 无缺 供   馀 欢话 情愫   贤愚 贵 通达   父子 无 悔悟   先人 有 弊庐   衣食 不足 虑   此道 今 寂寥   寄声 谢朝著    
春风 如 少年   白首 仍 当归   无端 故园 雨   更 不留 芳菲   啼鸟倦 晴昼   绿阴 却 馀 晖   行寻修 竹寺   僧 老 青山 围   儿童 惯 看客   汛手 来 开扉   白日 转双 毂   吾 心无所 依   同来 二 三友   目亦 掣电 飞   凭 高下 不测   从 我 其无违    
月 林爱山 日   竹杖 青鞋 俱   而今 碧油合   见山 当绪 馀   瘴疠 霜雪 后   桃李春风 徒   吾 方友 造物   虐焰 空焚 如    
乞得 更 筹 一夜 宽   傍檐 唯有 斗 阑干   须臾 银阙 从 空下   想象 冰轮 不自寒   迫近 天人 无浪语   却 回歌 吹 有 馀 欢   只应 王谢 风流 后   合作 蓬莱 第一 看    
夜宿 樟林 海边 寺   海风 吹梦 五更 寒   此身 不似 天涯 近   枉作 并州 老泪 看    
炎州 草木 诚 可怜   荔枝 六月 生蛮 烟   瞿聃不出 盛明 世   星斗 一 粲 黄昏 天   憧 憧翠盖 下 平地   井井 绛 帻 罗群 仙   囊封 白玉 倍 晶莹   手 挹 甘露 加清圆   槟榔 却误 染猩血   末利 更 欲 熏龙 钱   可人 风味 自不恶   动 地 身价 来 何年   杨梅 卢橘 定 臣妾   河豚 瑶柱 微芳鲜   故家 奕 世富 青紫   石蜜 一味 忘中边   传闻 火山 考下 下   似隔 秋水 馀 娟 娟   南 人 儿时 解评品   递补 各老去 空 流涎   红尘 一骑烦 笑 粲   黄屋 万里 惊 回旋   豺狼 不厌 林甫肉   海岳空 带 胡儿 膻   交州 驿置 馀 毒 在   洛阳花 事相珠 连   吾 曹 岂 不识 天意   尤物 自是 生海 壖   长安 道 近 子午谷   闽粤 岁 驾 东南 船   色香味 变只 三日   风马牛 奔须 数千   只今 上方 亦 玉食   不忍 束帛 疲民编   冰盘 恰恰 荐 亲寿   頳 汗 纳纳愁 夫肩   秋来 衔子定 鸿鹄   日莫得 饱同 乌鸢   锦 衾 何必 卷 还 客   我 自与汝心 安然    
潇然 独出 泥滓 外   不待 好 风相 濯 磨   红如 咸池 浴 朝日   莹 若 璧月 沉 秋波   强将 国色 斗清绝   辄 莫天 人 谁 敢 过   香阁 容 我 小舟 入   不怕 鸳鸯 惊 棹 歌    
东城 十月 天未霜   小 舆 初学 江 滥觞   出门 千乘波 低昂   酒垆厨 传公为 航   潜鱼 出 听 笑语 香   月 明夜 避灯 烛光   羲 和 催日升 扶桑   击鼓 骇骇 旗央央   天机 满湖 云锦 张   青山 十里 松髯 苍   下 有种 玉 人 堂堂   公如晨兴 拊 公床   再拜 有 诏来 帝行   温词 宝墨 俱 琳琅   此 不肖 子 七 不 遑   锦标 玉轴家 袭藏   敬薪诚 火来 燔 黄   须臾 乐作 三献尝   山川 鬼神 如 抑扬   其间 翁仲 涕泗 滂   圣恩 宽大 不可 量   天子 谓 公国 津梁   如 泰山 云覆 其阳   公刀 顿首 不敢当   昆仑 源深 流且 长   公祈 宠灵德 不 忘   忠孝 乃 可 环吾傍   周用 礼乐 须 文章   世世 报国 如其 吭   寿公 千岁 汔 小康   尚可 凭轼 还 侵疆    
卧听花 敷宝 篆 灰   坐 看 野马 与 尘埃   有时 笑入 棋声 去   千骑 雷奔 挽不回    
伊 雒 闲人 晚自贤   等 将 身世 付蹄筌   春风 犹有 耆 英会   未必 饥餐 困即 眠    
帐 暖 窗寒 不愿 馀   一床 翻覆 旧时 书   寸鳞尺 渎 寻常 水   老子 而今 非故 鱼    
平生 黄 太史   翰墨 四海 知   风流 过修 竹   自弃 或 若 遗   岂伊 岁寒 质   似 我 盘礴 时   此君 不解 语   风雨 扶持 之   夜窗 或荡撼   灯火 皆 疑危   龙去 恐   呻吟 欲勤 追   摩挲 古屋 壁   想像 还 依稀   怜公 读书 瘦   爱竹 何缘 肥   饮尽 三斗 墨   半梢 或 相宜   争如 鸱夷子   一舸容 西施   岁晚 意 浩荡   江湖 相倚 毗   云幢 与 烟节   异致 仍 同归   多应 黑瘦 语   绝倒 黄初 诗   君家 百斛 力   不解 增双眉   荣枯 各 本色   王林 亦 神驰   我欲学挥 扫   一年 以 为期   胸中 富 千亩   二凤 当来 仪   箫韶久 不作   此恨 常 依依   会须 归 故国   夜梦而 昼思   庭空 月 欲 落   斯文 还 在 兹    
意适 何曾 较疾迟   战酣夜 漏继 朝晖   骊山 信 有无 双手   野老 宁知 第一 机   静 等 鱼龙 潜夜 壑   迅如 鹰隼 击秋围   春风 过 尽花 无数   我 固无 因客 亦非    
要结 灵山 未了缘   山中 草木 亦 欣然   大江南北 经年 梦   明月 东西 一夜 圆   龙象 而今 非故 我   功名 自古 付华颠   相逢 未必 真 相似   一啸 西风 万壑 传    
邻翁 种瓜 时   翠蔓 不忍 触   提携 落吾手   割裂 亦 甚酷   相如方 渴时   想见 价 金玉   沉浮 及 桃李   一世 谩貂续   注泉 挹 甘寒   落蒂验 香熟   精神 发 良夜   清 坐定 更仆   无使 妨盘餐   开端 自 醽 醲    
我初 不作 婆娑 梦   子亦能 知波险 无   风卷 潮来 壮魂 在   行人 酾 酒 湿庭梧    
只许 春水 细 有声   不容 灯焰 恼 黄昏   是 为 白石 清泉 伴   乞 与 蒲团 便 垛根    
平生 洒洒 落落   末后 哆 哆 啝 啝   殷勤 觅 一把 火   莫教 辜负 澄波    
前日 山茶 冰雪 中   东风 得意 试为容   桃花 笑 日 面皮 破   柳叶 抹 烟眉晕重   帘幕 风前 斜入 燕   色香 丛里 闹团 蜂   湖山 一梦 残 灯火   西子 当年 熊 正浓    
别院 东风 料峭 寒   春衫 已试 脱应 难   黄昏 却 傍灯 归去   缓约 花期 几日 看    
故园 何事 最关 春   百舌 枝头 狎众禽   料得 万花 浑 不 睡   听渠 说 尽落 星心    
官闲 无事 只 深禅   斋戒 何曾 废客 烟   总是 老夫 贪佛 日   未妨 天 眼识 公年   江湖 满意 藏 诗 笥   鸥鸟 无心 傍 客船   参井 黄昏 云雾 里   光明 犹 有 一灯 传    
东观 何如 双树 家   丝 絧 归践 故园 沙   静知 水镜 中 人物   香识炉 烟上 鬓华   尽有 春风 飞 燕子   岂 无 诗兴 到 梅花   自怜 老子 归来 晚   不得 追随 八月 槎    
岁晚 何人 为 指南   手中 扇子 是 同参   云门 未见 乾峰 日   与子 如今 恰 一般    
又 得 南方 一信 归   君臣父子 却 饶 伊   五年 乳窦峰 前路   曾 把 虚空 碎 一槌    
翠柏 阴 中古 泮林   诸生 丛里 两南金   君今 肯山渊 骞 右   我 亦 情知 籍 湜 心   有 一茎 齑斯 可 饱   无 三万 轴 若 为 禁   明朝 我 亦 东南 去   莫雨 江湖 尽处 寻    
绕瓯 翻雪 不须 疑   到 齿 馀 香 亦 解肥   鼻观 舌根 留 不得   夜深 还 与 梦魂 飞    
夜潮 明日 浙 东西   故国 征鸿 各自 归   白璧 一双 唯 我 在   行 年 六十 似公希   人生 自是 专城贵   道眼 何曾 与 世违   剩种 春风 付 桃李   等闲 人共惜 芳菲    
一夜 江风 故 不平   道边 草木 亦 成声   岂 无 老子 知津意   尚有 秦人 逐客 情   荒县 已 传三鼓 下   并 船 犹见 一灯 明   此生 已悟身 如 寄   始送 鸿 归 又 燕迎    
橹 声 伊轧诉 东风   楚语 吴歌 落枕 中   夜半 潮头 随月 上   客帆 和 梦 各 西东    
钟鼓 考击 殷夜 床   我方 咽药 不下 吭   苦思 一语 缓吾缚   重遭 缚 急 如缚 羊   平生 两眼 大如镜   白首 读律 无 精光   商君入 秦祸始 大   文武之道 几 灭亡   文人 废经宁 废律   何者 百谷 无稻粱   春风 二月 锦官 寺   梦绕 十年 新学 场   莲房 密室 仅千讲   传疏 狼籍 酬 朱黄   如 恒山 蛇 救 首尾   弗学 饥鼠吟 空墙   我生 不愿 文字 习   亦 不愿学 屠龙 方   半窗 睡 美君 勿 聒   自有 云月供 平章    
蓬莱 仙人 双 鬓霜   有 蔬一豆 酒 一觞   长歌 劝 客声 激昂   车如 流水 门如航   几生 道德 为腥 香   今年 入 谢朝 明光   归心 有如 三宿桑   抱琴 一笑江 中央   曰 余 此琴 吾 翕张   越山 入手 修眉苍   不容 散花 来 后堂   毗耶室 空 唯一 床   谁家 金钗十二 行   春风 环佩 鸣 璯 琅   斯须 吐握 曾 未 遑   自谓 山 稳舟 深藏   不知 有力 来 昏黄   如人 裹 饭 不得 尝   吾 宁 万籁 同敷扬   四时 花雨 仍纷 滂   山高水 深未易量   可人 啼 鸟声 绕梁   六窗 濯濯 如秋阳   天 人 境界 谁 适当   我 自 袜线 无 他 长   唯 馀 习气 不可 忘   有时 睥睨 如无傍   炉熏 茗 碗 供平章   一机 直欲 舂 其吭   战酣意 定心 泰康   依旧 尔界 还吾疆    
短短 秋檐 合近 书   经旬 看 碧 却 成 朱   半生 始识 空花面   咫尺 还应 拄杖 扶   泪睫 陨珠缘 底事   金篦 刮腊 未 全疏   自怜 老去 元 非病   赢得 工夫 到物 初    
庭树 无风夜 泬 寥   毗耶室 里 霍票 姚   自知 示病 非 天授   不必 观身 已 意消   梦里 忽逢 三语 掾   江头 又 报 五更 潮   归来 莫讶 人 痴绝   误 了 诸公 楚些 招    
小上 鱼舟 去   悬忧雁足 疏   我方 锄 剩语   公亦喜 成书   絮帽 风惊折   绨 袍 意有 馀   孤云日 边路   时 与 问 何如    
当道纷 豺虎   逢 人 说 象龙   一时 馀 砥柱   何处 见霜钟   诸子 方 嗤 点   吾 行未 缺供   大方 同一 笑   鹏 鷃 各 舂 容    
声声 何处 学   得 得 为 春来   花底 犹 亲切   人怜巧 剪裁   不 容身 稳密   且 为 月 徘徊   赖有 黄鹂 伴   殷勤 唤 得 回    
只 知春 在 浴 凫行   杯水 才 堪 一 芥航   拊 髀 最宜 歌欢 乃   倚舷 唯听 梦 悠飏   已愁 落日 低千嶂   歨 见 清风 閟 一堂   抵掌剧 谈吾浪语   君如 网目 有条 纲    
莳橘 数百本   卜居 东南 岗   足书 又 足食   千里 鱼 相忘   功名 丈夫 事   步武 青云 乡   绿发 早 归来   钓丝 理 沧浪    
老觉 溪 深 杓 柄 长   举头 三晏目 无光   试寻西 陌东阡去   却 得 南 窗北户 凉   好 鸟 关心 浑是 梦   明珠 论斗 不胜 量   束书莫作 痴儿 事   一瓣 先师 未了 香    
弹指 声中见 弥勒   鼓琴安用 识昭文   青山 步障 五百里   犹有 赠行 南北 云    
千峰 万峰 云 意动   十里 五里 溪声 喧   人 在 昏沉 黑甜里   屋山 乌鹊 两 无言    
西湖 湖水 清可   孤山 山人 瘦 有 馀   梅花 五更 清夜 梦   周易 一卷 前身 书   经年 竹户 与 僧语   僧房 绕湖 三百 区   客来 放鹤未 忍去   更为 修竹聊 须臾   衡山 道士 古 须发   苦语 不似 公肤腴   芙蓉 为裳 月 为 佩   荷 芰 结屋 游 龙车   朝驰 八纮莫 四极   上 挈 太古 中唐 虞   子房 自 是 赤松 后   渊明 初 无 彭泽 趋   平生 自谓 公不死   意不一见 成 空虚   买舟 今夕 定 不寐   直恐 长啸 来 清 都    
身是 行人 意未平   江头 已断午 潮声   旋收 去国 无边 泪   聊写 临风 有限 情   家住 青山 何处 是   眼穿 白鸟 去 边明   去年 今日 凄凉 意   犹记 梅花 一笑 迎    
潮生 西浦未 全平   顷刻 潮回岸 有声   落日 人 从 官渡 去   西风 谁识 此时 情   不如 吴越 中流 尽   赢得 江山 老眼明   试问 古今 沙 上路   几回 相送复 相迎    
春潮 不到 石城 脚   十丈 楼船 浅沙阁   楚天衮 入 秦淮 流   白日 黄尘 亦 冥漠   胡儿 走马 沙上 归   青兕 豪猪 载 毡 橐   旌旗 不动 弓矢闲   百金 砗磲 作 璎珞   龙盘虎踞 天地 静   稽首 清明 可终 托   当时 被 发饮 此水   铁骑 如山 照秋 郭   鸟惊兽 骇人 莫知   天欲以 血洗 伊洛   三山 砥砺 水濯磨   万夫 相望 在 雕鹗   东风 两鬓 今 萧萧   何 当 以此 叩 寥廓    
旋缚 阴崖屋   去 裹 北山 饭   饥寒 十万 读   甚盛 若 禁脔   南越 古象 犀   明月 万金 产   逢 人 不易 售   一见 待 天眼   我马 几 覆车   公乃 独力 挽   襄羊 万夫 上   直往 势不返   白首 不愿 馀   光明 自优远   晚生 既浪出   壁间 识 怒面   未能 续公书   聊尔 执役 贱   更须 酌 岩泉   只字 日三晏    
一鼓 熏风 至 自南   再行 新月 堕瑶 簪   高山流水 人 犹 在   笛 弄 梅花 莫 再三    
细如 毛发 绿 毵 毵   寂寞 无人 共 岁寒   万壑千岩 风雨 面   却宜 六月 坐中 看    
雨歇花 梢 月 正明   一川 浑是 杜鹃 声   此身 漂泊 知 何处   蝶 与 庄周 梦 不成    
几年 全主 又 全宾   万里 归来 托此身   放出 渠侬 一头 地   始知云 月 有 闲人    
阿兄 书到 梁   尽岁 室 悬磬   公无苦 诗穷   我 固待 天定   扶持 共竹语   寂寞 扫花 迳   须公说 江湖   小雨 狎鸥 瞑    
未暇 云山 圣处行   兹游 已 复慰 平生   故林 猿 狖 吾 知识   木 落霜 枯 也 不争    
渡水 穿 云 已 借书   蝇头 一日 五千 馀   东家 居士 应怜 我   白首 那堪 又 徙居    
一夜 溪西唤 客船   黎明 十里 走 平川   尘泥 未办 湖 山脚   更要 长斋 古佛前    
何人 熨冰 纨   弄 趁春昼 晴   东风 有底 急   不容 縠 纹平   堤 回 柳阴 直   鸥鹭时 合并   无端 棹 讴发   惊飞 度 微明   山固 以 画胜   湖应 以 诗鸣   云烟 小 润色   草木 同 欣荣   忆 昔二妙 俱   中有 五字城   打门 看 修竹   拄杖 时一横   鳞差 几飞观   幽花 亦 多情   老眼眩 金碧   何年 费 经营   应怜 处士 家   鹤 亦 太 瘦生   临风 一 长啸   荒田 绝人耕    
年 来 白发 为 谁 新   恰受 愁边 五日 春   官烛 吹 花方 作梦   东风 卷 地 已 无人   今年 有酒 公须 醉   明日 无 襦 子 莫 嗔   香案 已 催朝 玉帝   何如 剪纸 奏 钱 神    
艰难 当 不减 腰围   过尽 瞿塘 几 夕晖   万里 江山 劳疾置   一番 书札 枉 亲挥   尘埃 好 却 西 风扇   行李 仍 从 北道 归   底处 最关 天下事   秋来 马 不 龁 民肥    
不许 屏间 著 妓围   却容 半 坐 对 斜晖   官 馀 战马 浑 无用   雨扼边 云故 一挥   诗入 邛崃 应 更险   身如 杜宇 肯忘归   殷勤 沥酒 苍波外   罢点 驼 酥 斫 蟹 肥    
我 自 吴头楚尾 来   射工 一见 故相 猜   文书 已作 牛腰 束   阊 阖 仍须 燕尾 开   江近 危楼 才 咫尺   眼悬 落日 殆 千回   名成 莫讶 归来 早   要学 峨嵋 翠作 堆    
摘星 黄汉 在 何许   浅水 平山 容易 过   未必 山灵惯 看客   勒 回俗 驾奈 渠何    
绿绕 沟塍 水正肥   谁家 深树有 黄鹂   只知 夜雨 扶犁 日   岂识 春风 便面 时   白发 归来 须 早计   黄金 散尽 未 全痴   孤云 又 得 无心 力   故园 它山 总不疑    
岁行 丁巳 生公年   一周 甲子 初 回旋   壶中日月 自 长久   我身 曾作 蓬莱 仙   霓 旌 何为 下 南国   伊傅 事业 须林泉   胸中 抱负 五色 石   晴窗 抚弄 供磨 沿   古今 成败 几 头绪   酒 浇 不下 仍横咽   援琴 一鼓 天地 静   万象 起舞 加清圆   新诗 往往 到 红叶   门前 流水 人争 传   世间 乐事 唯 我 有   锦衣 鹤发 同欢 然   天公 有意 谁 得解   功名 自古 俱华颠   盐梅 霖雨 入吾手   母子 共醉 春风 前    
春水 人家 绿绕 门   晚风 检柳自 村村   一声 牛背 乌盐角   铁作 行人 也 断魂    
不须 归梦 更 成都   九日 西湖 病 已 苏   试 把 黄花 元 自好   可怜 白首 不胜 扶   谁 边醉帽 风欹侧   去底 征鸿月 有无   一夜 抚心 欣有 得   后来 人物 不如 吾    
难 与 英雄 论 教化    
饥鼠 方吟屋   飞蚊 已 噆 肤   稍 虚 灯火 读   径作壁 鱼 枯   辟户 从 风入   移床 就 月 铺   晓钟 残暑 破   依约 在 西湖    
快剑 翻 秦后   崩云 称隶豪   山崖 留 燕尾   冢 刻数 牛毛   铁入 中郎腕   书非择 木 曹   万金 周鼎价   一字敢 论高    
怡云未 至 有人 传   一笑 伽梨落 半肩   梦里 亦 知 为此 客   起来 欢喜 不 成眠    
山断 湖光 迸 一川   老师 角黍 过年 年   春风 步 屧 长尘静   只有 钟鱼 取次 传    
自是 龙 孙贵   时方燕 乳云   锦 绷 无 浣 濯   玉立 有 仍 云   未解吟 风雨   应须 赦 斧斤   渭川 十万 甲   留以 壮吾军    
君归 意定 气逾平   莫学 秋虫 泣露声   少 日 斲 凋 须 妙 指   莫年 深 稳见 真情   为 邻 古井无波 日   试挈铜瓶 待 月 明   独抱 斯文 慰 幽寂   莫辞 万象 与 逢迎    
半世 功名 在   谁 为 磊落 人   上方 怜 我 直   公亦爱吾身   一笑 知天近   频年 厌马尘   把 麾江 上去   得 与 客星 邻    
阆苑 春 归去   愁人 有 落红   锦茵铺 地密   蝶梦绕 枝空   素艳随 流水   馀 香 散晓风   日斜 深院 静   不见 卖花 翁    
谁识 阜陵 天上 物   亦 从 潘李 乞刀 圭   半规 肯博 千金 璧   四海 仍传 一角 犀   柏叶春齐 初养 麝   髯 松 岁晚 复然 脐   直须 数子 成家 日   是 我 浯 溪 得 再题    
春风 不念人 寒槁   故遣 梅花 为 掀倒   溪间 陇首 欲 归时   月 淡云低 着 香恼   岂知 造物 亦 儿戏   我 苦学 诗 嫌 不 早   十分 孤瘦 为 谁 妍   一树 半开 应 更好   竹君 从 旁代渠 说   万恨千愁 俱一扫   半生 何逊 梦 可怜   日暮 西湖 心独 老   岁寒 铁石 乃吾事   水仙 弟兄 诚 小草   更 须 唤取 谪仙 来   细 与 平章 答 苍昊    
江南 初见 一枝春   陇月霜钟 亦可 人   不管 玉堂 岑寂 夜   误随 驿使 马蹄 尘    
两股 花多上 粉须   趁 衙去 计未 全疏   蜜 脾 一点 香先 透   万斛 醍醐 总 不如    
四十五里 邻近 寺   一 十八盘 容易 山   竟日篮 舆 走 风雨   七 峰峰 外见 斑斑    
天遣 今年 到 五夫   还 如雪后 望 西湖   磬 庵 老子 今诗伯   红叶 盈庭许 屡书    
梦中时 一到 湖山   酷爱 山云似 我贤   尽有 新诗 题叶满   岂 无 流水 逐人 还   经年 晏 坐 追摩 诘   尽日 提携 欠小蛮   白首 著书 成过计   何时 椽笔 为 锄 删    
今年 贤弟 去 贪佛   平日 阿兄 真爱山   肯使 道 肥 诗 则 瘦   王孙 人物 未斓 斑    
一池芳 日 上 帘 钩   荷气 蒸人醉 不收   藕 欲 作舟 花作屋   更 和 风露管 清秋    
眉山县 前 江 可怜   昔人 饮此 俱 成仙   只今 独数 苏 与 李   岂伊亲 濯 玻璃 川   功名 事业 天所 靳   况复 真 宰持 其权   先 公用 舍诚 有 道   不愁 轲 后 真无传   道山 人物 今 第一   蒹 葭 玉树 犹 依然   东南 弱水 三万里   亦 有 跨鹤来 翩跹   至人 活国 岂 无术   丹砂 乌 喙 堪 同年   众工 可笑 不解事   颠倒 规矩 求 方圆   向来 贲育 尝 贾勇   彼登 有力 能 回天   公今 已 不负 世学   盍 先鸥鹭 高 腾 鷑   窗间 借取 董狐笔   父子 相继 书凌烟    
辘轳 声中井花 满   亦 有 口腹 如许 清   百花丛 中度 朝夕   一点 不 关 流俗 情    
爱花 无处 奈花 羞   著个 东风 好 诨 休   不是 笑 花花 自笑   一春 几日 得 迟留    
太湖 与 雁荡   相去 二千里   六月 吾 几间   风雨 一弹指    
石怒 不近 人   国香尔何 有   我 以道 眼观   无心 得 相守    
山影 随人 尽   江 流入地 深   乾坤 孤客 泪   桃李 一生 心   落日 牛羊 渚   春风 桑 柘林   周南 留滞 意   聊试 小棠 阴    
故山 馀 地 亦 嶙峋   中有 掖 垣 梧十寻   自 是 万金 医国少   人 皆 三事望 公深   茂陵 多 病书成 帙   季子 来 归雪满 簪   试与共观 天下 士   弥缝 一世 果何心    
篱落 牵牛 又 著花   摘花 心在 鬓 先华   故园 红染 姜丝 在   安 得 缄封 寄 各 槎    
未 关西 洛无 宗旨   自 是 东家 有 故常   释 梵 不 为宁 过计   江湖 有道合 相忘   交君 一臂 风 千里   老 我 平生 梦 几场   云月 烟林真 杜口   何如 弟子 列 成行    
试 与 专城定 著勋   何曾 闲冷 坐忘 君   旧来 云梦 元 无际   此 段 风流 独有 闻   世故 自怜 生仲达   人 谁 不念 故 将军   等闲 莫露 鞭笞 手   准拟 羝 羊 或 败群    
却立 群峰 北望 看   断虹 飞雨 即家山   一时 别舸 惟公在   半世 清游 比梦闲   卜筑 未 嫌身 老大   著书 先怯 眼斓 斑   湖西 为 觅 菟 裘 地   岁晚 连墙 共往 还    
午鼎松声 万壑 馀   蒲团 曲几未 全疏   春风 肯入 姜盐手   不 废秋窗 一夜 书    
寂寞 江郊 只 病身   故书时 得 想 轮 囷   无钱 未暇 招陶令   有意 何妨 学孔宾   龙业 披衣 犹向佛   虎 凶 着 帽 更 何人   也 知 造物 怜吾老   木槁 灰寒 得 再 春    
晓行 云海 意 苍茫   画入 王维 鸿雁 行   烟树 屏山 分 远近   风帆 沙鸟 认微芒   笔端 应有 鲛 人泪   句法 仍 搜 墨客 肠   日暮 归来 欣有 得   眼 空当 不数 潇湘    
探得 东君 第一 筹   略 无 风味 笑鸣 鸠   声声 苦道 焦婆 饼   往往 人传 嫁 橘洲    
生香 故触 人   异质 偶 同调   唤作 黄家 花   弟兄 一语 妙    
何年 倦 霖雨   言田 亦 公心   一犁 不 入土   无 因致 千金    
润壑 千岁 资   风声 万牛 吼   春江 縠 纹面   一笑 可忍 不    
老不数 汲 黯   吾 宁师子思   黄金 复加 璧   勿 遣 虞人知    
人生 易 与 耳   一饭 当 倚栏   妇 蚕子 耕 耨   辛苦 输 县官    
修泉 汲短 绠   太山 寄 秋毫   赤松 未必 尔   勇去 还 渠高    
鸿 飞 在 天末   弓缴 不可 施   官池 稻粱 梦   鸭近 鸳鸯 卑    
西湖 旧时 波   夜雨 改 新绿   子规 啼到 明   飞去 双属 玉    
此花 黑瘦 固应尔   用尽 陇月 溪云心   邻家 羌笛 莫 生事   春 在 洞房 深 更深    
冠以 新故 爱   履以 弊 故 捐   锱铢 在 人手   吾 衡亦徒 悬    
一代 称贤母   斯文 属 故家   大闺欣 有 相   吾 质静 无华   久已 如 深定   真堪 驾宝车   馀 生固 无憾   哀动 及 邻娃    
弥 明晚 不逊   不解 世俗 书   邻翁 十 升水   公无察渊鱼    
试问 恩波 几许 深   一湖 浑是 史君心   巨鳞 细口 重 相见   雷电 成龙 去 自今    
西风 九日 又 黄花   瑞霭 朝来入 相家   四海 几人深 雨露   一身 随处 老 烟霞   拈花 宗旨 依 黄檗   炼石 工夫 笑 女娲   再拜 愿公 千岁 寿   莫辞 沉醉 是 生涯    
两 趺 尺寸 地   屹立 万夫 目   四海 霖雨 心   溉 沾 一 夔 足   何曾 动 声气   万象 意沉缩   譬如 雷蛰 藏   春风 不虚辱   世界 如许 大   犹吾体 中粟   是 心 如许 宽   不著 世间 欲   散 花果 无地   拊 卷 或 可熟   好 鸟 如 可人   鼾睡 勿 惊促   八 风吹 得行   颠倒 任 掁 触    
大医岩 岩石 所护   大医 无恙 石 无故   此时 医 去石 亦 隳   我知 造物 本 无 迕   一生 老胁 不 即 床   更欲得 饱知 无方   禹 三 过门 不及 室   仅 有 一发 传之汤   丈无事 难 有 如此   子尝 折肱父 堕齿   我宁忍 死 不忍 欺   坐 听 寒岩 落 松子   东山 旧食 西山 薇   许 身长 作 山中 归   白头 司马 有 家法   童子 虽弱 胜吾衣   我来 拊 石三 恸哭   莓 苔 不 惊雨 新 沐   山空 寂寥 医不来   蚍蜉 大树 空 崔嵬    
业为 鼠技 不能 群   酷似 狼贪 却 畏人   歃血 未乾 犹窃粟   岂应 秦 了 又 生秦    
谩 自 狼贪 只鼠 嗔   坏墙 穿壁 已无邻   儿童 爱惜 狸 奴惯   生怪 苍皇不近 人    
东家 熟 黄粱   西家 梦 飞盖   起来 试扪腹   阅人 莫如 带    
天子 五载 登群公   今年 执圭殊 有容   帝前 兴 俯 丞相 同   金石 一律 鸣 黄钟   君臣 合德通 玄穹   四方 和 气来 溶溶   仲山 之衮 归 弥缝   只手 可以 扶六龙   甲兵 净洗 天河 空   狱市芳 日 移帘 栊   大州 小县 宽 租 庸   妇闲 夜织 农星春   牲肥 酒香 歌岁 丰   官事 生理 无缺 供   洁廉 淳厚 俱 成风   无心 造物 真 天工   民生 西南 如 蛰虫   闭户 不见 雷 充充   愿公一 震惊 群聋   某 也 苏息 还 里 中   载歌 盛德 昭 无穷    
西风 一奏 近闻 韶   丹凤 将 雏下 九霄   忽忆 山川 缠 锦绣   又 传歌 吹杂 蒭 荛   扶 携共醉 瑶池 日   鼓舞 同 升 玉帝 朝   一等 壶 中人 不 老   下方 鹏 鷃 亦 逍遥    
彩衣 何似 舞衣轻   鸾 镜 还 如 水镜 明   百里 弦歌 归有 道   一轩 风月 不胜 情   口香 知吮 莲华墨   山 近闻 拖 蜡屐 声   百拜 一樽须 竟醉   看飞 凫 舄 上 蓬 瀛    
青奴 初 不下 房 栊   肌骨 玲珑 雪未 中   八月 华胥 人 自到   可怜 尘壁 卧 西风    
太宗 自是 人 中龙   黑 闼 未 当 鬼蜮 雄   穣 城 洺 水龙 自若   天遣 此马收 全功   歨 然 一举 雷电 起   智名 勇力 不 入耳   身当矢石 不忍 嘶   我宁 饮血 不 饮水   人间 只作 拳 毛 看   谁知 忠义 事所难   归来 四海一家 日   锦茵 却 覆 黄金 鞍   万金 赖有 不死药   御手 摩挲 箭 痕落   西风 顾影 一 长鸣   身在 天闲意 沙漠   骕 髄 在 御 臣 的 卢   郭家 师子 诚仆奴   画师 画肉 不画 骨   权奇 无乃天 之徒   宝墨 淋漓 三十六   几代 流传 到 华屋   真人 固在 马不亡   堪愧 驽 骀 费粟    
荷屋 老子 僧 中龙   平生 眼里 无 诸公   莫年 愈 觉气 深稳   木 寒霜 净天 无风   朼 来 精进 复 精进   焚香 却 扫 大圆 镜   数十万 偈 堆 如山   从头 一唱 一加敬   波澜 散入 诸子 中   华藏海 与 川源通   秋毫 茧纸 快 收拾   百城 烟水 行 无穷   善财 再见 文殊 日   一臂 黄金 摩顶 讫   选佛场 中 及第 归   便是 西 来 好消息   石林 道 与 鞔 峰 齐   老子 晚 与 诸 孙期   云霄 羯鼓 到汝手   打底 打兮吹底 吹    
邺 下家声 晚 更 高   南朝 徐庾总儿 曹   向来 霖雨 无 双手   多 在 秋风 一二 毛   舌本旋 浇 甘露 碗   词锋 久 淬 鹓 鹈 膏   已知 造物 叮咛 意   鸣鹤 如今 在 九皋    
不 为 穷愁 始 著书   一灯 今 与 影同 孤   从公 亟欲 问奇字   随世 无 因识 故 吾   赖有霜钟 当 北道   不 应 璧月 自 西湖   举头 更觉 天人近   环佩 声 中试 一呼    
动 地 飞花 变鹤林   天低 直欲近 墙 阴   共知 一 饱 明年 事   谁识 三号 此日心   东 望眼 穿 秦望 白   西湖 泪入 镜湖 深   无边 真宰 凄凉 意   只 此 凄凉 直 万金    
浩如 都 会 藏 盘盘   静若 江汉 捐 涛澜   公手 不动安如山   人 在 广莫行 宽 闲   昨朝 斋戒 谒帝 还   精祷 默际天 人间   风雨 燠寒吾臂 端   此道 不远 求诸难   异时 谈笑 闻 斑斑   王门 至今 人扣 斗   翕然 四海 忘家 艰   父歌母 嬉儿团 坘   深耕 熟 耰 输 上官   仓廪 府库 堆 层峦   下 窥 王谢 规摹 悭   蜀山 万里 逾人 寰   桃李 不 识 春风 颜   残膏 自可 苏痹 顽   真宰于 我 夫何 癶   百身 报 以期 衔环    
我 岂长 贫者   终当 以俭名   诸郎方 佩玉   夫子 亦 专城   盛德 容追想   吾 家失 老成   东风 在 蒿 里   凝睇 不胜 情    
清苦 诸生 节   廉平 御史 知   一饥 曾 忍 可   千里 舍公 谁   落落 天 人际   拳拳 骨鲠 词   秋风 又 凋物   空有 老成 悲   少日 牛力 在   中年 玉节 新   平生 无惮 吏   老去 只 忧民   西 泝 身犹健   东归迹 已 陈   丹丘 方在 梦   乔木 想轮 囷    
抱负 元 惊世   飞腾 正及 辰   眼空 天下 士   坐 稳日 边身   器业 真 王佐   词章 动帝 宸   锦衣 双 白发   母子 即天 人    
在 昔 功名 会   凌烟 有 老臣   几人 扶 日月   一角 见 麒麟   共泣 中原 泪   宁为 去 国宾   西风 几 黄壤   松柏 独轮 囷    
一语 回天 力   终年 困 五丁   时方相 司马   吾 不愧 玄龄   递奏 逾 金石   斯文 粲 日星   幡然 霖雨 手   犹带 御 炉馨    
十载 江湖 上   三从北 阙 归   宫花 欹 帽侧   玉带 重 腰围   属客 黄金 尽   凌空 宝墨飞   夜堂 灯火 冷   犹下 读书 帏    
为帝 先驱 日   非 我 旧学 谁   玉京真 可乐   夜壑 不胜 悲   墓木 行人 拜   庭兰 造物 知   临风 三 恸哭   天亦为 低垂    
翰墨 今 词伯   规模 古吏 师   哭 亲声 未断   拊 枕梦何 之   白首 侵书 幌   青灯 耿 繐 帷   伤心 故园 路   云物 不胜 悲    
静倚 炉 董听 雨声   使君 念虑 在 苍生   十分 唤起 群龙 睡   千里 如同 一手 耕   新绿 沟塍鸣 布谷   乱红 庭院 著 流莺   禁林莫讶 归来 晚   待 我 丰年 酒 一行    
老去 尘沙 两鬓 蓬   只 馀 破帽 裹 西风   何人 共醉 黄花 底   惊起 翻鸦 趁 断鸿