旨 哉 哲人 语   有道 亲为 传   清 流出 万壑   千载 此 两贤   谁 倾 六月雪   洗 我 一片 天   妙趣 不可 极   如此 山中 泉    
白日 沿 沟渠   中宵隐 堂奥   独处 招燎 烟   几人 有良 帱   眶 睫知 若何   口 觜 有 计暴    
煎煎 促谁织   机杼 咽空林   何处 露 藂 下   入人 秋思 深   清灯 一线 泪   孤枕 百年 心   此意知 谁 会   悠然 太 古音    
山椒 一雨过   石罅 百泉 鸣   应接 都 不暇   更 兼 秋月明    
无数 穷檐 苦 夜悠   一声 惊散 枕边 愁   天家合 把 黄金 铸   置 向 午头 赦 九州    
闭息 含真 抱叶 枯   春风 将 尽 蜕 寒肤   绿槐 忽作 仙人 啸   长曳 一声 山日 晡    
朝 拂 扶桑 影   暮 寻 明日 枝   群飞 心共远   三匝意 犹迟   相向 无声 里   应思 落笔 时   寸程 千里 阔   惟可 与 君知    
野航 偶击 梅花 下   人 在 梅花 与 雪 俱   直钩 情知 鱼不食   一丝 终日 挂 冰壶    
滴 尽 艰难 泪   肝肠 铁似 顽   忍 教师 道 绝   还 向 我 翁潸   命 也 吾 何憾   天乎 识固 悭   平生 修洁意   千载 此 西山    
玉阶空忆 去   破屋 古梅 旁   犹讶 黯言直   不磨 迁史良   葵心 犹 白发   槐梦落 黄粱   最后 龙门 客   恩深 涕泗 滂    
采松 北山 下   日 与 樵 者 亲   寸尺 拾遗 坠   时以 供 炊薪   日 跻白 云冈   暮宿 芳草 滨   疏泉溉 其本   镜心 澄尔神   上 有 千岁 鹤   羽仪何 振振   清唳 返 华表   感时 怀凤麟   下 有 千年 苓   剥落 惟 本真   久 乃莹雪玉   服之 祛 凡尘   清风 发 万籁   天窍鸣 惊人   严霜 肃四宇   玉立 古柏身   桃李 众自托   六合 惟一 根   梅竹 亦 有性   岁寒 争卜邻   茑 萝尔微汇   愿 乞 青云 津   逡巡 不敢 止   百年 在兹辰    
丹书何 切切   滴心 不 滴血   纵使 血可乾   其如心 不竭   蜀 鸟啼 作花   至今 万山 缬   杀身 以 成仁   遗训 有 先哲    
草屋 柴门 风露 凉   寒瓜收 蔓力 锄荒   新 栽 莙 藃 恰逢 雨   欲 剪芹 蓝犹待 霜   牧竖 归来 煨 芋 熟   田翁 相 就 泼 醅 香   里胥 偶报 征苗急   自辟 闲 畦 早 篵 场    
昼伏夜 已动   血人谋 其生   不 作 林中 虎   而 为 帐 下虫   饥虎 有时 逢   林密少 人行   微物 不可 忽   群聚 成 雷轰   众 觜 锥刀 铓   矮屋 甑 釜 烹   肤爪 良自 忏   扇 扑 劳迭 更   下车 搏 猛虎   一死 政自轻   纤纤 无所 诘   长夜 不肯 明   为 我 驱 蜚廉   么 么 一 扫清    
吟得 秋风 老   敲 窗意 转深   凭 将 林下 事   为 寄 与 知音    
冷冷 一涧泉   炯炯 千树雪   岁寒 铁石 心   山中 玩芳洁    
玉 麈 无心 试出 拈   山房 春静燕 窥檐   相思 独上 青霞 顶   闲 倚栏 干望 塔尖    
火云收 尽天 逾阔   野艇 归来 日未 斜   秋思 满江 禁 不得   又 吹 长笛 出 芦花    
娟 娟 竹 上露   泠 泠 竹间 风   风露 自 高洁   轩窗 亦 玲珑   明月 散 清影   独起 行绕 丛   缅怀 爱竹人   气味 千载 同    
玄驹 不可 絷   若象宁 无端   南柯 二十载   梦觉 指一弹   谁 云丘 垤 微   转觉 天地 宽    
把 作 一片 画   晴阴浑 不同   不知 谁 是 画   伫立 意 无穷    
邻 蛩 深夜 语 幽幽   犹此 尘埃 一敝 裘   甘菊 已荒 归栗 里   蒲萄堪醉胜 凉州   知心 海上 千年 鹤   极目 云间 五色 楼   白发 正殷 松柏 念   不 因 泉石 老斯丘    
幽梦 初 回漏 未央   起闻 邻 笛 倍 凄凉   不知 何处 石崖 裂   忽送 一声 江水 长   短 棹 清风 怀 赤壁   断垣 斜 月 隐 山阳   犹疑 吹 到 梅花 落   不见 梅花 空搅肠    
骤来 惊辟易   久视益 虚无   咫尺 星堪 摘   波摇 又 走 珠    
来 寻 万古 意   聊结 此生 缘   久视 都 无物   中间 只见 天   灵根 何处 觅   露 液晓初 鲜   白发 今 如此   扪松忆 少年    
买鱼 日日 与 狌 狸   捕鼠 有心 奚待 饥   但免 翻盆 与 覆碗   何须 要 见 血 淋漓    
石路 层层 碧藓花   矮窗 低户 足 烟霞   愁闻 独鹤 悲寒角   静阅 群蜂 凑 晚 衙   野菜 旋挑 奚待 糁   石泉 新 汲自 煎 茶   炉熏销 尽 抛 书卷   闲倚 阑干 看日 斜    
山泉 不知 源   流出 石磊 砢   坎止 心维亨   蒙养 行必果   久视空 无尘   静趣 自 忘我   明月 知此心   时印 夜光 颗    
涓涓 万古 意   湛湛 一尘 无   明月 来 窥镜   宵 寒露 滴珠    
今年 二十八   细忆始 生时   渐喜山 多树   尤怜 水 满池   相宽 吾 老大   自教尔 童儿   佛诞 明朝 是   然香 共 展眉    
碌碌 复 碌碌   世事 安可卜   马蹶轻 四蹄   夔 行矜 一足   知守吾辙 难   遑 问 羊肠 曲   行行 复何 之   幽人 在 空谷    
君住 南山 我 北山   隔溪 斜照 见 炊烟   相寻懒 趁 溪边 路   村酒 时沽上 钓船    
抵是 此溪山   须 将 旧 眼看   鸥 飞绿不染   鸟 没翠如 攒   雨过 岩峦 净   潮来 天地 宽   莫浮 茅屋 去   犬吠 拍 栏干    
闻 说 东瓯 胜   兹 游心 颇 降   江心 浮一寺   水面 立双幢   路 绝帆 当户   潮回 月 漾 窗   悠悠 怀古 思   把酒 酹 渔钝    
遍踏长 松影   行吟 入 画屏   秋江 一叶 渡   落日 数峰 青   白发 干新梦   黄花 制晚龄   片云 何日 会   重约 在 林 扃    
别郡 安知 寄此州   攀辕 合借 我公留   求仁 而 得 又 何怨   蔽 美 岂 其 为 好 修   花 迳 怕 风宜 落絮   秧田 足雨 恐妨 牟   春归 谁 识 春心 苦   才 说 思春 欲 白头    
皦 皦 惠山 泉   脉脉 天上 潢   中含 五色 文   时吐 千丈 光   人间 尘土 腥   聊复 褰 我裳   南州 六月 暑   千里 蝎欲狂   借此 一掬润   冰雪 生 肝肠   谁 起 心中 炎   夺 我 脑上 凉   我愿 去 为 龙   为雨膏 八荒   年 年 刺桐 华   树树 皆 甘棠    
锋车 洛阳 道   秋日 旌旗 光   松阴 父老 语   何计 攀夕郎   南泉 昔 乐土   画戟 深凝香   今为 雕 瘵 区   盐米 忧 仓皇   一食 不 遑暇   众 哺安能 忘   时哉异 直倪   心乎 爱 龚黄   报政未期 年   丹诏飞 十行   正阳 初继离   化瑟方 再 张   岂无兰蕙丛   所思 在 孤芳   履声 到 星辰   泰阶列 寒芒   瞔 怀 赤子情   启齿 玉帝 旁   唐相有 遗烈   至今 留甘棠    
读书 读心 不 读迹   以言易言竟 何益   射弓射志 不 射箭   以力 假力 何足 羡   因蹄得 兔蹄安用   以 虎视 石虎 则 中   设科取 艺良 已 拘   分毫 得失 如 摴 蒲   微官况 复多 绳墨   千里 思驰困 羁勒   生女 嫁 属 他人 屋   生男不出 出 许国   堂堂 八尺 无创 瘢   如斗 金印 栀蜡颜   一条 秋水 持赠 君   腰间 愿 看生 风云   君不见 唐家 将相 娄师德   也 曾 应 诏 红 抹额   挝 钟 饮酒 皆 儿 嬉   握拳透爪 真 男儿    
驱车 出闽峤   微 宦历 江湖   沙塞 马蹄疾   水天鸿影 孤   楚 天时 卧鼓   蜀道 日飞 刍   万里 戎旃客   何当表 丈夫    
豪气 宇宙 窄   健笔 风雷 惊   处 裈 笑 群 虱   有 酒 甘 步兵   半酣 百年 寄   一啸 千古 轻   青眼 能 几人   白首 识 此情    
梅花 纸 帐 梦   耿耿 欲宵 残   何处 幽人啸   一窗 明月 寒   素光流 肺腑   清 响动 岩峦   拥膝 无 言语   归来 意自叹    
平生 喜诵 城山句   一诵 千回 起 狂慕   梦魂 夜夜 峨眉 巅   峨眉 只 在家 西住   照人 楼蜃嘘 青红   落笔 天昆 走 云雾   冥 搜古髓 生润芳   坐演 正声 入韶 渖   兰宫 璧 水俱隽功   金马玉堂 岂 迂步   何人 为 叫 阊 阖 云   试使 琅玕 一 披露   男儿 岂暇 谋 温饱   丹心 要 使辉 青素   水潮 方仰 昌黎 韩   日边 又 起 长沙 傅   玉山 万仞 高 岧 巃   丛玉 琤 琤 悦 朝暮   嗟 哉 精卫 愚复禺   海石 悠悠 力安措   傍大 龋齿 看 痴狂   持此 痴狂 向 谁诉   古来 离别 惟有 酒   此 别情 酸酒 如醋   萍蓬 万里 终有家   而今 更 把 家 为 路    
帝命 元臣 选外 台   南州 声望 久 崔嵬   仓箱 早办 九年 集   原 隰 欣迎 四 牡来   父老 此时 方见 日   吏 饕 平昼 忽 惊雷   锦衣 翠节 乡邦重   耿耿 文星 照 上台    
青青 拱 把 木   人见 毫芒 时   只恐 不 早种   既种 何用 疑   枝条 日 已茂   雨露 日 已 滋   摇本固 不可   爪肤复 奚为   惊飙 屡 欲 折   积雪 久 自支   昔日 靖 郭君   四十 馀 男儿   中有 不 举子   其事 乃 甚奇   驰声 自 薛起   有 谁 敢 齐 窥   君今 已 骑鹤   莫问 腰缠 资   主人 今晋 公   相 量 千顷 陂   溲 勃且 并用   参苓 恐 无遗   相如论 蜀 檄   昌黎 从军 诗   倘可露 一斑   岂 无 诸公 知   君来甫 两 月   云雾 才 一披   非敢 事 偃 蹇   禽鹿 不可 羁   勿 诧 我 泉石   恐为 君 瑕疵   吾 且 自笑 我   人知 我 为 谁    
秋山 多 爽气   南楚 登修程   岂 无 离别 怀   此 别人 所荣   瞔 言 紫帽秀   翘然 碧 流英   千载 木铎 寄   一脉 濂 泉 清   无毡 不言寒   有道 当自鸣   采芹 发新谣   吟药 生逸情   汾阳 昔 何人   努力 加令名    
午枕闲 随梦 出尘   觉来 不记 是 城 闉   寂 无人 语惟闻 碓   恐有 穿 腰持 石人    
鹃 啼 花落 春 已 非   秧老 蚕眠 雨初 霁   牛衣梦觉 山日 高   风前 犹是 巢由世    
飞流 三百丈   日射 碧琉璃   一气 何 终极   淋漓 自 不知    
千山 六月 火   可 使 金石 然   怀兹水 一滴   想彼心 千年   愿君 倒 天瓢   流泽无中边    
楚山 亦 瘴疠   湘水 多 幽灵   高飚 雷电 激   尽日 霰雪零   涤去 热恼 肠   清风 自泠泠    
硗 硗 头角 出群玉   炯炯 瞳人 剪秋漪   神光 理作 照书 月   一览 千古 无复 遗   殊科 自可 献上 国   况能 文艺 超等 夷   河洛 图书 识蕴 奥   更明 爻象 通神 蓍   阵分 八势 演古法   操弓 挟 矢动 有仪   眼前 大要 固 如此   有人 头白 俱 不知   当今 所重 不 在 宝   弓 旌 聘召 方四驰   岂 无 古人 已成 算   时乖 事异 难 设施   秋风 边尘浩 无际   纶巾羽扇 思见 之   终军 弃繻繻尚 在   刘晏正 字字 或 欹    
明月 二千里   清风 一万 竿   相思 写 不得   写出 梦 来看    
裂 威严 民崖 如 赤壁   暗想 当年 学士 苏   巨口 细鳞新 网得   一 樽 惟有 月相 娱    
路入 灵峰 西复西   桄榔 叶暗 古招 提   山僧 更 在 云 深处   花落 苍苔 幽 鸟啼    
九曲 诸峰 向背 殊   丹青 虽巧 不能 模   堂堂 标致 高 如许   灵迹 何须 问 有无    
岩石 多 意气   松树 留 高龄   倚仗 眇 云涛   天 风吹 泠 泠    
结草 为 庵 寄 一枝   钟鱼 聊复事 清规   野蔬 入供 无人 识   古柏为 香有 佛知   频去 饮泉 非为 渴   偶来 坐石 忽 忘 饥   常谈 且 接 头陀 伴   欲 说 上乘 空费 辞    
平生 托游 从   林野 乃 其趣   出处 偶 不同   清浊 良已 忏   解组 浣 我 尘   叩门 为君诉   方殷 岐黄 事   何日 当展晤   欲漱岩 下泉   蛩 驉 念 同路   默携照 胆镜   历历 见 情愫   韦 韠 谁 为 驱   千林泻 悬布   初挂 冰一帘   晶晶 滴珠露   弄 电 不辍 笑   轰谷 激电怒   玉 虬擘 重崖   白昼 云雪互   震掉 若弗容   俄然 脱沉 痼   寂寂 霜林钟   茫茫 虎溪渡   草堂 香山 基   兴废 今 几度   诛 茅 讵 为 晚   千古 一旦 暮   与 君共兹图   濯濯 如振鹭   登眺 晨 百回   畴 能局 高步    
幡然 弃 旧习   布裙 牵鹿车   拜 姑礼云 毕   提 畒 汲 自如   富贵 此一时   何可忘厥 初    
梅落 痴 风寒 趂 趂   海雁 惊春动 归思   蹇 驴 石 磴 空 踟蹰   黄犊 青山 劳 梦寐   千载 休疑 漱石 讹   几人堪 说 种瓜 事   南州 高士 不可 攀   俗吏 空餐 抱 深 媿    
底事 黄鹂 唤 不休   出门 欣见 绿阴 稠   残花 满地 无人 扫   芳草 连天 起客 愁   泪落 田间 闻 牧笛   醉归江 上 问 渔舟   杜鹃 也 合 催春去   何处 而今 孟浪 游    
驱车 晨 出门   薄酒 持 送君   离心 一寸 铁   修岭 千重 云   遥怜 风雨 夜   应念 霜雪 群   猿鹤 岂敢 怨   所期 在 斯文    
倚 阑 心目 净   万面 一磨 铜   欲 画画 不得   托言言 更 穷   阴晴 山 远近   日夜 水 西东   此意知 谁 会   鸥 边 独钓翁    
路入 松萝 去   闲眠 石顶 云   半宵 忽闻 虎   六月 不飞 蚊   烟 郭 多年 画   晴畴 破衲 纹   世无俱绝 烂   持钵 不如 耘    
道士 当年 九日山   侧身 西望 翠 云间   一枝 乞 倚 纯阳 洞   万仞 崔嵬 不可 攀    
岁寒 霜露 感   况复度 高深   云木 犹如 此   苔矶 不忍 临   溪流 一线 碧   门 对 两山岑   含涕 危亭曲   遗言 尚可 寻    
岁律 从 新泰 道 亨   出门 欣见 麦 青青   已 无关 外 石壕吏   遥望 城头 紫气 星   往事 莫 追 由 世数   宽恩频 下 为 生灵   而今 颇觉 农 为重   说 与 村村 父老 听    
荷 橐 蔼 诸孙   英英列 戟 门   能声家 有 谱   清识 郡 无 冤   松影 旌旗 道   梅花 玉雪村   亲庭 两 驿 便   时得 问凉暄    
轻 蓑 短 棹 下 沧浪   不是 寻常 黄帽 郎   料应 江上 青山 色   肯博 人间 白玉堂    
天 风吹 绝顶   小立 思生豪   遥海望 无际   众峰疑 避高   龙 留神 骨去   犀敛 夜光 韬   惟爱 瑶池 水   寻云学种 桃    
长江 不直 一杯 宽   自笑 狂生 笔力 悭   有酒 何须 夸戏 马   绕篱 岂 必强 登山   世无 刘表 谁 知己   人 说 渊明 我 厚颜   风雨 满城 都 过 了   多簪 黄菊 出松关    
采霞 以为 食   搴 云 以为 衣   饱暖 无所为   骑风 去 如飞   闲 将 电作镜   照见 人 精微   欲 说不得 说   天机 本 无机    
问 天天 不 言   君 更 欲 谈天   只且 话 明日   岂须 穷 百年   已 灵机 石事   犹梦蚁 柯边   为 扣 希夷 老   如何 尚爱眠    
冯君 胸中 烂 星斗   测人 穷达 谁 与 偶   得 钱 便 据 青旗 亭   北斗 还堪 把 浆 酒   醉 来访 我 梅花 傍   索饮 哦 诗 恣 狂吼   平生 许予 皆 公侯   大轴 长篇 玩盈手   不言于 麓 神仙 人   泣雨 滂沱 气填口   与 君 生长 醉乡 国   借 箸 前 筹为 君剖   东坡 固类 韩昌黎   伯伦 何如 毕 吏部   何处 有酒 三百 壶   姓字 甘书酒 人 簿   畏死 安能 抱 仁义   贪生 不解 推 子午   酒星此 去 住 何宫   相从且 作糟 丘主    
色空 已 解花 光意   香影 难 随 逋 老踪   此叟芒 端 不 著蜜   几回 曾误 壁间 蜂    
玉涧 双盘 略 彴 过   对 人 扪 虱 坐 鸡 窠   煮茶 与 客早 归去   落 日前 山路 更 多    
自从 华表 去 蹁跹   縠 顶丹深 不计 年   万里 孤光 中夜 月   一声 清唳 九重天   偶然 梦 觉思 辽海   不是 饥驱 向 野田   赤壁 秋高 风露 下   无心 曾唤 老坡 仙    
锦衣 年少 不知 愁   风雨 无端 恼 客游   万点 残红 空 过眼   一番 新绿 又 从头   夕阳 细草堪 横笛   野渡 重杨 可击舟   三百 六旬 浑是 醉   饶春 何用 苦 绸缪    
荷已 全 凋菊未 残   一枝 的 皪 照 江干   暖风 莫诧 搀 先意   留取 清芬 待 岁寒    
山僧 如病 鹤   意气 独 离群   思共 孤峰 月   闲分 半榻 云   井 华晨 起 汲   瀑布 夜深 闻   相向 无言 说   窗间 草木 欣    
一榻 虚明 怀抱 幽   水天 无际 望 悠悠   潮来 不觉 沙洲 没   浪打 只疑 茅屋 浮   何处 渔人 横 短笛   有时 嫠 妇泣 孤舟   忘机 何必 曾 相 狎   说 与 江边 群白鸥    
皎 皎 应 如 欲 下弦   为 谁 长 挂 此 岩前   行人 莫笑 中 空洞   空洞 中间 尽是 天    
拟 寻 青竹 杖   同访 白云 龛   野茗春 深苦   山泉 雨后 甘   鸟声 尘 梦醒   花事午 风酣   静趣 期心会   逢 人 勿 费谈    
玉女 攒空 拥雾鬟   铁心 千古 照溪湾   愿分 一滴 清 溪水   去 洗 人间 脂粉 颜    
梦绕 孤山 欲 断魂   竹篱茅舍 雨 纷纷   何心 更作 巡檐 事   明月 枝头 照 泪痕    
无心 携起 碧 筇 条   偶尔 来 从 渔父 招   山色 多情 似 吴越   涛声 牵梦到 金焦   鱼龙 一任 风云 便   鸥 鹭 不知 天海 遥   共 倚栏 干 秋月白   岂期 真乐 在 今宵    
疾眺 若 幻术   常笑 虱缝 拘   动致 磨齿牙   害止 搔 皮肤   纤芥 何足云   有人 饲于 菟    
黄花 浑似 旧   白发 忽惊 新   争说 参 军帽   谁怜 处士 巾   折腰 宁不辱   有 酒 未 为 贫   绝爱 南山 色   相看 意转 真    
海贾 不爱死   适值 骊龙眠   深渊 顷刻 命   平地 千丈 川   丈夫 岂无志   固 为 儿女 煎   彼美 头上 粲   它 人口 中涎   鲛 人 一滴 泪   不肯 随 漪涟   眼见 悬珠 人   明月 几缺 圆    
山椒 斫 寒翠   涧 曲 披玄图   写此 一派 润   化作 万顷 腴   谁知 田中 禾   粒粒 心上 珠    
有人 八百岁   作鬼 三千年   如此 岂 不 夭   或者 称其绵   大椿一 春秋   为 岁 各 八千   久 矣 摧为 尘   朝菌 犹 目前   燕坐 一息顷   直到 羲 农边   谁谓 未来 事如漆   未来 龟镜 已 在 先   天地 一指 掌   日月 双跳丸   抟 沙小 儿戏   沧海 为 桑田   南华 达生 亦 已 死   伯伦半醉 不是 颠   读书 堂上 眼如 月   轮 扁释 凿 乃 冁 然   高车 本 桎梏   更 被 绳墨 牵   利泽苟 未谐   仁义 空自 煎   有客 区区 老 山泽   不鸣 不 食称 神仙   呼来 饮酒 不肯 饮   月明 骑鹤游 青天   举杯 邀 明月   舞影 各自 怜   必求 至乐 何者 为 至乐   今 也 不乐 何用 空 拳拳    
子别母   欲别 牵衣意 何苦   母有 众儿 俱 母怜   儿无别 母儿 谁 乳   海恶宁匪 蛟   山 饕 莫如 虎   小大 不 相弃   高深 自为扈   万古 天地 中   何得 如母 所   披絮成 踟蹰   履霜正 凄楚   不见 城上 乌   相随 八九 子   反哺 何足云   慈乌 乃 如此   引翼 且莫 高   短翅 将 千里    
石峡 轰轰 作雷 吼   白虹 飞趋 电光 走   老蛟 搅起 阴壑藏   电雪 当空 射琼 玖   禅僧 倚锡疑 欲 飞   儿童 惊呼 不停 口   山夫 伸足 承下沫   阴风 凛凛 生 毛发   雨飞 如箭任 不知   旁人 休猜 铁为 骨    
生 为 矮屋 女   本乏 超世姿   苟焉 执丝 枲   安得 组绣奇   人 各爱厥子   骄养 随所宜   今晨 嫁 朱门   装束 弗 适时   尊 嫜 不厌 拙   邻曲 莫见 嗤   或 有 劝 我言   学扫长 蛾眉   妾 妇前 致辞   拙性 不可 移   谁 能事 膏 沐   随人作 妍媸   采采 南涧 苹   心事 涧水 知   在家 尽子识   为妇 尽 妇仪   如何 织锦 字   更制 回文诗    
云巾 羽扇 得 真 如   不用 羞惭 非故 吾   入手 千般 休说 巧   转头 一著 不 为 愚   尘中 羁绊 无 还有   物 外 逍遥 有 若 无   我 若 忘机 曾悟此   烟波 鸥 鹭 是 吾 徒    
一派 弯环 九曲溪   溪 深溪 浅净 无泥   鹭鸶 不作 窥 鱼计   飞入 屏风 也 似迷    
自 是 山林 僻   何心 与 世疏   土铛 三合 米   竹牖 半床 书   月 树迷 归鹤   沙泉 数过 鱼   无人 觅巢许   不必 更深 居    
羽人 脱屣 去   古洞 留 嵌岩   白云 亦 世态   随风 蜕其 缄   石饴 已 何许   谁 能味 其甘   土偶 寂 不语   樵牧同 此 龛   坎坎击 石鼓   归去 夸彼谈   遂 使 蜡屐 人   于 此移 其 贪   猗 桐植翠盖   翳 翳 当熏南   琤 然激 石溜   燕坐 心默参   朝暮 岂异理   莫 诳 狙四三   暄 凉 得 其适   所讶 非瘴岚   梅花 对 白发   风前 雪 鬺 鬺   挥觞 属 同僚   出语 谐酸 咸   犹拘铁 汉语   饮 之 不 至 酣   托诗纪 曾游   谁 将 铁为 庵    
荒林 僻 左地   时 已 及 来 牟   颇 学鸦 种麦   可怜 人代牛   莫言 耒耜 苦   且 愿 甲兵 休   来岁 如旋磨   机轮 向 瀑流    
月光 被 中庭   竹影 弄 幽色   潇潇 一幅 素   洒洒 数茎 墨   忽然 风动 处   惟有 月 写 得   此画 应 入神   无言 自心识    
轻丝出 皤 腹   口织 不用 梭   前身 岂虞人   所食 在 网罗   茆栏 亦可 羒   如此 豸 者 何    
鼓 枻 归 骈来   蓑风鸣 策策   明月 倾 我 壶   沧浪 天一 碧    
欲言 谁 与 共   冉冉 日 还 斜   绕 郭多春树   隔江生 暮霞   满堤 吹 柳絮   一舸泛 桃花   唯爱 鳊鱼 美   垂 缗 傍古 槎    
远入 茫茫 无尽 边   渔舟 来往 似行天   欹 枕 看   不 成眠   谁识 人间 太乙仙    
雪车 冰柱 刘叉狂   玉川 玉 更 与 相 颉颃   车 声 羊肠 几盘 折   飞冰 走雪何 茫茫   天公 矜此 老 怪物   六丁直 下 白昼 驱阿香   丰隆 列缺 一时 起   千车 百柱 摧靡靡   玉 虬银阙 掀霜髯   药兔 蟾宫 捣瑶髓   涛 惊浪 骇 不可 摹   璧 碎珠 倾 讵 堪拟 长风 吹雨 一座 寒   儿童 不敢 正面 看   狂客 何心助 鼓谪   硗 田 万顷 思波 阑   被 发行 歌 惬 狂想   宝华 天雨宁 专赏   炎天 上火 下 如 汤   一派 清泠 浃 邻壤   劝君 饮酒 君莫疑   有 酒 不 饮吾何 痴   夜光 鱼目 纷纷 杂错 乌 可辨   眼中 如露 如电醉来 大笑 俱 不知    
隙驹 如箭 未堪怜   晴雨 悲欢 付 自然   九十 春光 能 几日   一番 花信 又 明年   残红 数 点心 终在   垂柳 千丝 意许 妍   说 与 游人 莫 惆怅   绿阴 幽草 一般 天    
葺 荷 偶忆 湘 累句   篵 屋 还 寻 杜 若 汀   孤树 每留 残日白   片帆 徐度 远山 青   海鸥 知 我 断机 虑   渔父 与 谁 分醉醒   何处 扁舟 横 短笛   月 明风袅 不堪 听    
十里 扪 藤萝   千崖 插 虚 碧   仰觉 云汉 低   俯见 尘市 窄   小山 走 委蛇   远水别 支脉   身骑 鹪鹩 枝   目眇 大鹏 翮   更 有 千载 人   幽岩 蜕空魄   朝 蹑 一片 云   夜啸 百丈 石   我疑 真人 去   留此 守 剑 舄   道人 既 无心   何事 苦著迹   我 有 一壶酒   起舞 酹 仙伯   松槿 虽 殊途   宇宙 同 作客    
别去 又 梅时   夷涂 岂倦 驰   能存 二顷 事   宁畏 十年 迟   耐冷心 如铁   因吟 鬓 欲 丝   犹嫌 夜来 梦   不 解说 相思    
两年 游 海国   一半 在 山扉   政喜 沙鸥 狎   忽惊 辽鹤归   苦吟 黄叶 落   凝睇 白云飞   志已 坚亲养   难 分 薜荔 衣    
谁 扇 洪炉 欲 煮 铁   一寸 如冰 不曾 热   岁寒 心事 梅花 知   炭事 如何 与 冰 说   西岩 结屋 烟作 罩   斑斑 不露 如 隐豹   人生 大欲刚 断除   静处 生涯 乃仁乐   碧梧 翠竹 呈 琅玕   寒泉 玉佩 鸣珊珊   终焉 为 计亦不恶   岂知 白日 生羽翰   翻思 一夜 钟鸣时   先生 高卧 如 希夷   何人 更 嗔 瘴 鬼 疟   及锋 而 用 皆 惊疑   荐泉 采菊想 遗迹   奚其 与 侣 昌黎 伯   熏 莸 已定 人 所知   聊 把 曾 游纪 岩石    
紫 缦 红 裵 事 有 根   绿函金锁 蜕 犹存   无缘 得到 千岩 顶   试问 而今 几代 孙   汉祀 昔 曾 陈玉脯   晋人 方始 识 桃源   不 因大 隐屏 中 老   未易 抽簪 扣 洞门    
岩下 无心 云自飞   塘边 足 雨水 初肥   龟曳 尾   绿 毛衣    
悠悠 白发 倚栏 干   笑仰 高峰 巾 袂 仙   但 见 烟霞 相 远近   不知 宇宙 有 中边   宦途 人 在 非凡 境   客里 身游 极乐 天   自叹 情怀 今 潦倒   重来 未识 是 何年    
昨日 卖鱼 到 城郭   暑气 千门 正 炮烙   买酒 归来 风露 凉   始信 人间 渔父 乐    
冰清玉洁 好风襟   老屋 凄凉 兴味 深   身世 已 非尘 外迹   语言 犹是 竹 边音   且 陪 此 日 莺花 乐   休忆 当年 灯火 心   白发 相看 能 几许   樽 前 须要 惜 光阴    
当时 咏雪 句   谁 能 出 其右   雅人 有 深致   锦心 而 绣 口   此事 难 效颦   画虎 恐类 狗    
坩 鲓 有 几许   直欲致 一甘   岂知 圣 善意   见此 转 不堪   此母 天下 母   清风 使人惭    
明知 正 不足   不若 斜 有 馀   破 衾 有 何好   锦绣 乃 不如   卓哉 归人言   贤于 五车 书    
色不谐 朱 铅   力可举 杵臼   贫贱 何足云   持敬 在 悠久   相对 如 嘉宾   旁人 莫嫌 丑    
拾遗 戒不受   见金 等 沙泥   对姑 不能 食   又 愧 他 舍鸡   其视取 枣人   冰炭 恐 不齐    
白首 携一壶   乱流 去何 之   妇呼 吻 欲裂   彼乃昏 不知   箜篌 弹复弹   河水 风弥弥    
长江 气势 何雄雄   波心 幻出 青莲 宫   江流 万古 浮不去   疑有 根蒂 谁 能 穷   遡 流 远见 一 培 塿   传闻 壮观 疑谈空   风帆 渐迫 惊 诡异   金碧 还绕 深蒙茸   小船 破浪 与 客去   击缆 阶石 穿 玲珑   门前 笔架 水面 立   波涛 日夕 相撞 舂   重楼 复道费 登陟   面 面 奇怪 陟 不同   丹徒 西望 耸 观阁   淮海 大块 居其东   倚栏 檐 外水 转窄   飞鸿 没处明 双瞳   与 僧 煮茗 话 今古   莫穷幻 眇 窥 鸿蒙   瀛洲 方丈 在 何许   骑牛觅牛 休 憧 憧   遥指 危樯 夜泊 处   惊 飚 飘簸 如飞蓬   禅关 深闭 浪 打屋   夜定 不动 猜游龙   清游 适值 九月九   汲泉 细摘 黄 花丛   水上 登高 复 谁 信   证明 赖有 今远公   登堂 恍惚 见坡 印   瓣 香 起敬 仙佛踪   想像 形容 记 言语   涕零 心恻 生不逢   未穷 清兴 下山 去   扁舟 一瞬 在 阆风   作诗 聊复 纪游 迹   来 寻此迹 何时 重    
葭 荻 横披 众木东   浪 花如雪 晚 来风   云母 幌   水精 宫   莲花 一叶 白头翁    
琴弹 十八 拍   听此 双泪 流   一死固 已 难   万言复 谁 尤   九原 见卫子   何语 可以 酬    
江 上 浪花 飞洒 天   拍 阶 韚 韔 屋 如 船   月 不夜   水 无边   何处 笛声 人 未眠    
琉璃 为 地 水精 天   一叶 渔舟 浪满 颠   风肃肃   露娟娟   家 在 芦花 何处 边    
白首 渔郎 不 解愁   长歌 箕 踞 亦 风流   江上 事   寄 蜉蝣   灵均 那 更 恨 悠悠    
明月 愁人 夜未央   篷 窗如昼 水浪 浪   何处 笛   起 凄凉   梅花 喷作 一天 霜    
搔首 推篷 晓色 新   雪花 飘瞥 大 江滨   渔父 醉   不收 缗   白 髭 红颊 玉为 人    
白水塘 边 白鹭飞   龙湫 山下 鲫鱼 肥   欹 雨 笠   着 云衣    
飘忽 狂风 一霎间   长鱼 吹 浪势 如山   牢击缆   蓼花 湾   白鸥 沙上 伴人闲    
孤灯 照 不寐   独起 行绕 床   命驾 欲 千里   千里 债 已偿   可怜 太 拙计   弗 学时 世妆   癖 嗜 镌 聱牙   拄 彼 枯贤肠   柴桑赋 移居   取友胜 面墙   奇文 与 疑义   相与 窥 抑扬   愿 给 薪水 役   怀此 一瓣 香   自分 参 也 鲁   或 笑 道士 狂   吁 嗟 古之人   踽踽 而 凉凉   我 不 欲 富贵   修短 由 上苍   齐 奴尔 何事   彭祖 今 何方   庄周 蝶 体态   淳于 蚁 侯王   龙湫 一 瞬息   珠琲万 斛 强   泛泛 莲叶 舟   淼 淼 白水塘   薜荔 为 我 衣   芙蓉 为 我裳   握石 为 我 饴   采菊为 我 粻   兴怀自 千载   有 酒且 一觞    
野缆 闲移 石笋 江   旁人 争看 老眉 厖   铺月席   展风窗   飞来 何处 白鸥 双    
烟浦 回环 几百 湾   无人 知此 橛 头 船   风露 冷   月娟娟   云间 一过 看 飞仙    
江渚 春风 澹荡时   斜阳 芳草 鹧鸪 飞   莼菜 滑   白鱼 肥   浮家泛宅 不曾 归    
万里 长江 一 钓丝   萧萧 蓬鬓任 风吹   微雨 过   片帆 欹   青山 农淡 更 多奇    
青山 淡淡 水 悠悠   有客 江边 孟浪 游   渔父 相逢 欲 借问   掉头 吟咏 不相酬    
海光 潋滟 月 团圆   一颗 明 珠落玉盘   鸥 鹭 不知 何处 宿   白头 闲坐 把 钱 竿    
钓得 鱼来 日 又 斜   潮回 无路 可归家   炙鱼 当饭 且 一 饱   闲看 白鸥 飞 浪花    
清晓 朦胧 古 渡头   烟中 人语 橹 声柔   云 五色   蜃 成楼   鸡鸣 日出 似罗浮    
晴 唘 连 林 春 翕 翕   一片 劳心 不堪 絷   竹间 勿 作 么 凤吟   何处 飞来 羽衣 湿    
圣门蔼 徒众   几人得 称贤   美哉 全玉人   履行 师渊 骞   寒日辟 芦絮   饥倚 负 郭田   所 乐者 何事   至道 森乎 前   岂必 挟 日月   地行 即 飞仙   刀圭傥 可 觅   何处 今赤泉    
杏 粥 因 怀旧   榆羹 岂 为 春   凭 将 禁火 事   说 与 乞 墦 人    
青山 寒似 削   黄叶 扫 仍 飞   落日 行人 急   痴风 过翼稀   老鸡 寻旧 杙   野 犬吠 缁 衣   独倚 枯藤 立   柴门 候牧归    
聘得 深村 玉雪姿   力胜 杵臼 案 齐眉   笑 他 老 大专 房宠   犹 把 房 帏 比 旧时    
偃 蹇 当风松   四望 无宁 枝   茑 萝空 自缠   鸾凤 非所羁   固乏 栋梁 具   聊耸岩 壑 姿   岂 无 深林柯   百尺 悬 旌 麾   下 有 千岁 苓   勿 使 行人 知    
梳鬟 照寒 泚   寒 泚 知贞胸   整鬟 摘秋芳   秋芳 无 冶容   平生 几 偃 蹇   今逐 梁君 鸿   既甘 布裙 绩   宁厌 短 褐 舂   剔目 信 已 笃   刲 耳何 所 从   独抚 箜篌 谣   河流 自 潨 潨    
靡靡秋 已驶   眇 焉 幽思 殷   美人 百尺 楼   修帽 千丈 云   白驹 古难 絷   寒 蛩 今畏闻   得 酒且 共隐   莫惑纸 上文    
晨起 自 理发   握发 双泪 流   不见 结发 人   惆怅 空白 头   君留 白发 种   种作 一段 愁   茁哉 秋蓬根   念此 春 荑 柔    
迂疏 我何 有   然诺君 不轻   卓尔 异众 嗜   矧 兹 蔼 文鸣   面壁 愧 空腹   伐木 思 友生   方当 与 世混   畴 能别 泾清   奚因 一簪 盍   使此 双眼 明   欲 引 万古 脉   赖君辨 豨苓    
神草 如蓬世 不知   壁间 墙角 自离离   辛盘 空 芼 仙人 杖   药斧 惟 寻 地骨皮   千岁 未逢 朱 孺子   四时 堪供 陆天 随   霜晨 忽讶 春樱熟   闲摘 殷红 绕断 篱    
风 雨潇潇 到 夜终   夜寒 一室 坐 虚空   何当乐 与 二 三子   免使 凄其 六一 翁   老大 自甘 为 老大   穷通 休苦 较 穷通   此心 不作 窥园 想   流水落花 春梦 中    
藓 壁轻 飞雾 雨寒   一帘 清漱玉珊 珊   游鳞莫羡层 澜 去   镂 雪雕 冰满 肺 肝    
新秧 插遍 水盈畴   童 穉 相呼 去 饭 牛   极目 平坡 烟草 细   歌声 何处 雨 飕飕    
种芸 岂 辟 蠹   无水 乃 有 鱼   平生 破 万卷   胸次 藏 石渠   何如 叶上 虫   篆出 先秦 书    
乔木 耸下 翠   好 鸟鸣 嘤 嘤   岂 不 爱吾庐   感此 求友声   独酌 歌停 云   怀人泪 如 倾   昔 我 柴桑翁   五柳 贫亦荣   今予 富千树   况有 野艇 横   鲈鱼 亦可 脍   如此 夜月明   谁 谐 彼 苍意   涧 谷敦 孤 惸   青山 只 依旧   沽酒 寻前盟   矫首云帽 人   两臂 羽欲生   故人 来 不来   盘俎 无人 争    
四时 可以 采   不 采当 自荣   青条 覆 碧 甽   见 此眼 已明   目为 仙人 杖   其事 因 长生   饮此 枸杞 水   与 结 千岁 盟    
谁家 一树 铁斜 欹   的 皪 疏花出 短篱   黄叶 久 随风 卷地   幽姿 当 与 雪 同时   白头 朔漠 穷 苏武   瘦骨 西山 饿伯夷   三 嗅 清芬 一杯 水   徘徊 无语 笑 掀眉    
已知 山是 石   挂 起 碧 筇 条   家 在 黄 梅树   门当 独木桥   寡交 因犬恶   默坐 听蝉调   同道 何时 过   心 慵 不见 招    
煌煌 列戟 第   皎 皎 深衣人   菟符蔼 夙望   驹谷 韬 绝珍   苟不守厥素   曷 以 当兹晨   情敦 脊令 急   心 怛 鸿雁 宾   饿死 甘其薇   至 德文 其身   耿耿 抱 孤 月   悠悠 仰苍 昮   何时 一握 臂   漉 我 头上 巾   呼风振 我 襮   与 君爽 心神   欲 洗尘 万斛   何处 觅 一尘    
人间 传 妙语   尘外 更 深藏   寝食 因吟 废   形骸 欲 坐忘   瘦林秋见 鹤   断磬夜 闻 螀   出定生 幽思   窗虚 月 在 廊    
别来 梅正谢   愁 坐 柳成 阴   救世 有 何策   图名 非 本心   万言难 复古   一语傥 医今   已 向 山中 老   因风 怀所钦    
十年 不见 此髯 翁   笑 我 而今 鬓亦蓬   几度 因诗 亲水 部   一回 看剑泣 山公   无心 尘世 云移 岫   极目 仙壶 浪 拍空   痛饮 剧谈 非 是 梦   寸丹长 与 荔枝 红    
晏 坐 图画 出   银屏 列郡山   几案 空水接   舟楫 窗窦间   清风 荡炎 瘴   异趣 起懦 顽   梦 随白鸥 去   静看 飞鸟 还   夜深 忽闻 笛   何处 明月 湾    
少壮 能 几时   转盼成 白首   俯仰 百年 中   蝇 营复 狗 苟   规规 一世 士   礼法 自绳 纠   不 趁蚁 磨旋   空 嗟 兔 株守   杞菊为 糇 粮   云山 作宾友   空泥 坚白鸣   夷惠徒 可否    
江楼 人 卧病   寂寞 更 谁 怜   有子 常离 抱   无家 可祝先   雕墙 笑 茅屋   沧海 幻 桑田   昨听 东邻 讣   浮华 亦 梦然    
涉世 思夷涂   理生 有常道   抱 畒 灌 我 园   充盘 戒 邻枣   秋色 何 苍然   惕 焉 履霜早   伟哉 骑鲸人   期兹 浣 花 老   渺渺 无穷 门   何由拾 瑶草   惟爱 柴桑翁   称心 固云好    
世路 羊肠 姑已 之   扁舟 我 欲 问冰夷   只 因 吏部 酷好 酒   岂 是 鸡林 要售 诗   万事 不如 潮有 信   寸心 唯赖 月 相知   斜风细雨 休 归去   此政 老翁 沉醉 时    
割鸡荐 鸾 刀   飞 凫 蹑仙迹   惠 与 清漳流   名高鲁 山石   廉谦今 所难   吾 道 帜 可 赤   作县 既有 箴   救世 岂 无策   涧水 疑 鸣琴   中宵起 人忆    
一夜 春光 到 竹门   东风 拂拂 动 闲云   钳锤 粗 了 人间 债   瓶锡暂 抛 林下 群   烟塔 忽 惊 当户立   霜钟 犹记 旧山闻   高谈 亹 亹 天花 落   老衲 廊 头意 自欣    
偶携琴册 傍林泉   坐 对 梅花 记 往年   鸿燕何 心成 巧避   夔 蚿 无 语 自 相怜   才吟 瘦影 黄昏 月   又 见 残红 细雨 天   拟 把 楚骚 重载 酒   掀髯 抵掌 话 前缘    
脱落 皮毛 尽   而今 肠 亦 无   泣 非缘 楚玉   声不叶齐 竽   举目 云天 迥   论心水 月 孤   只应 饮 美酒   跳入 费公壶    
旷兹历 亿劫   矧 此 浮云 身   桑枢弗言病   驷马 休笑 贫   栖栖鲁中 叟   救世 诚 艰辛   鸟兽 岂 同群   由 也 徒 问津   人世 弹指 顷   沧海 三扬尘   扬尘 不可 诘   济川 岂 无人    
终岁 不 相见   相逢 倾肺 肝   堪 嗟 半生 事   安 得 旧时 欢   梅蕊 先春白   桂华清露 寒   帽云行 雨意   薄暮 倚栏 干    
独抱 琴声 感岁 年   冥 搜趣 外 欲 无 弦   广陵 寂寂 嵇生 去   秋水 幽幽 鸣犊贤   一点 山泉 岩窦雨   数声 瑶佩 泬 寥天   音徽 千载 何人 会   愿 和 熏风 殿阁 前    
翠节 摩秋云   朱 辬 映朝彩   欣欣 两 宾主   济济 众僚采   此会良 已希   斯文 固应 在   寂寞 秋后 香   今晨 有人 采    
匡庐 讵 云远   日日 望翠岚   黄花 裛 露掇   薄酒 如 饴甘   迢迢 想 高 遁   怀 清谈   缅睇 良有 以   旧居 在 其南    
百年 岂非 长   流光 迅飞电   月 渚 愁滨 鸿   风檐 凄去 燕   鸿燕 胡独乖   参辰 岂 相见   念此 霜 中英   良时 不妨 殿    
南阳 有菊水   一掬 清且 鲜   满潭浸 秋色   餐英 饮寒泉   将 以寿道 脉   非惟制 颓年   岂 不 随众 草   正色 乃 自然    
晨策 登青霞   众峰郁 绸缪   举目 嗟 新亭   缅怀 忆 神州   酣觞 气 磊磊   感物心 悠悠   伟哉 此二翁   高风 继前 修    
白露 零 高寒   西风 满 原野   浊酒 叹 重持   黄花 笑盈 把   诗句 斐莫裁   秋容浩难 写   岂为 今日 娱   逢 之 百世 下    
淡淡 暮秋 色   行行 绕 疏篱   最爱重 九名   拟 和 柴桑诗   风流 足 千载   感慨 彼一时   此日 不易 得   有 酒安可辞    
萝衣 湿寒 翠   苔锦上 嶙峋   一榻 千峰 里   因诗忆 古人    
结彼 山下 茅   对此 山上 瀑   白日 成 蹉跎   长年 抱 幽独   嘤 嘤 自 禽鸟   踽踽 乱 樵 牧   门巷 何多车   山中 有佳菊    
西瞻 香炉 气   北望 钟山 英   宁如 坐 岩曲   飞玉光栏 楹   异哉 天地 秀   孕此 冰雪 精   梅花 立其旁   姑射 凌寒清   仙帔 月 耿耿   神佩风 琤 琤   窗户 六月 泠   草木 三冬荣   锦水怀 少陵   银河 照 长庚   所 嗜固 不同   聊复 娱吾生    
江流 万古 意   客游 迈 中年   茫茫 见远树   渺渺 叹 逝川   旅舟泊 明月   溪 讴出 长烟   千帆趣 各异   万里 愁 共 煎   船头 有 美酒   吹火 煮 小鲜   丈夫 非无泪   不洒 商妇 弦    
孤根宁 不 在 栽培   枝北枝 南春 一回   尽道 游鱼 是 佳 谶   不知 洲 上 有 花魁    
月照 当襟 雪   终剪 施摩 诘   我作 白须 行   而 得 养生术    
泰山 有 积 靋   坤 媪 乃善 藏   何时 发灵秘   一脉 流膏 滂   至仁及 物意   后世 疑 滥觞   螭 蟠久 懒 卧   辟易离 电光   丰隆 亦 豪举   夜半 驱阿香   天鼓 何处 来   大雪 惊 飘扬   飞星 杂雨射   怒雹 翻 飙狂   倚栏 两眼 眩   应接 俱 弗 遑   吕梁 三十 仞   吾 闻 老蒙庄   行歌 不惮 险   习坎守 故常   峨眉 有 仙伯   佛迹 窥 荒唐   濯足 弄海 月   戏侮 相 颉颃   堪笑 失筹人   气骨何 羸 尪   醉呼 李太白   欲制 芙蓉 裳   此泉愿 为 酒   万 斛 输 沧浪   简寂 耿 我 梦   九叠 迂 我肠   雁荡 更 诡异   龙湫 舞 堂堂   何当 寄鹏翼   瞬息 天 一方   仙人 笑 擘脯   沧海 观种 桑   人世 弹指 顷   万古 天地 长    
万事 廓 悠悠   因贫得 纵游   天 悭 一样 月   人有 几 中秋   短笛 芙蓉 浦   芳尊 杜若洲   清狂 欠 拘束   谁 恕 道家 流    
白头翁   白头翁   江海 为田鱼 作粮   相逢 只 可唤 刘四   不受 人呼 刘四郎    
龙山 在 何许   驱车 故城 东   壮游值 佳 月   高怀激 清风   深知 孟 万年   独有 柴桑翁   至今 佳传香   索之迷芳丛    
黄叶 萧萧 雨滴 阶   梦魂 飞到 瀑边梅   遥知 楖 栗 山中 老   一日 花间 一百回    
晨起 扪层 巅   苍茫 见尘市   鼙 鼓生 远 陴   壶 衖 在 幽耳   遥知 细柳 屯   于 时阅 军士   俯彼万 铠群   微哉 一窖 蚁   初集 如慕 膻   俄拥 如聚米   或 圆 如旋磨   或方 如缘 几   隐隐 床下声   牛斗差 可拟   未熟 黄粱 间   忽 慢慢 大槐里   昔在 群蚁 中   不知 蚁 是己   长 揖谢 孙穰   微笑 辞翦 起   蛮触 胡为 哉   鸡虫 今 已 矣   醉眼 未醒 时   此真尺 与 咫   更 陟 最 上头   须弥 亦 芥子    
郭中 爱 青山   推窗 纳青 碧   不见 山中 人   白云 自 堆积   登睇 廓 悠悠   此眼 亦 已 窄   但 见 寰 中尘   不见 尘中客   相去 讵 几许   恍若 万里 隔   日暮 攀 崔嵬   泫 然感 畴昔   蜀道 无人 行   嵩山 绝蹄迹   岂无九 回肠   安 得 双飞 翮   倾 我 百壶 酒   抚此 千丈 石   不知 蜡屐 翁   著得 几量 屐    
莫夸阳 羡茗   在 彼山 之 巅   莫夸 惠山 溜   试此 山之泉   不生 陆鸿渐   渴死 庐 玉川   且 共 春风 里   不斗社 雨前   雀 舌 最嫩弱 植耳   嘉树 一发 如 针然   灵苗合 让 武夷 负   清香 不 与 罗浮 专   北山 古丘神 所授   以泉名 郡 天下 传   置 邮纵 可 走 千里   不如 一掬 清且 鲜   人生 适意 在 所 便   物各有 产尽 随天   蹇 驴 破帽 出近 郭   裹 茶 汲井手 自 煎   泉鲜水 活别 无法   瓯 中沸出 酥雪妍   山中 道士 不识此   哆口 咋舌 称 神仙   从今 决意 修茗事   典衣 买 树 莳 井边   道士 且莫 颠   古人 作善 戒所先   山中 种茶 一百顷   不如 山下 数亩 田   饥餐渴饮 无长物   何患 敲门 惊 昼眠    
出暗 亦 已显   傅翼 乃 不任   趋炎 弗知止   倏忽 游燧 林   不见 异域 传   乃 有 噉 火禽    
百岁 期 偕老   半生 尘梦 讹   方谐 委奋事   忍作 鼓盆歌   野水悲 苹藻   秋风 泣 薜萝   青灯 课子 诵   此 意念 君多    
炎夏 居壁 根   凉秋噪 篱侧   安 得 懒妇 名   岂 其 旷乃职   不 念作 茧劳   徒能 促人织    
天台 赤霞 顶   峨眉 翠 云间   人物 自 楚楚   文采 何 斑斑   屈宋艳何 摘   陶谢 高 可 攀   咳 唾 随天风   万古 辉此山    
恐负 东风 约   清吟 野步 迟   淡烟 杨柳 外   微雨 海棠 时   远 寄 千杯 绿   多情 两鬓 丝   闲愁 须遣 尽   蜂蝶 不堪 羁    
晓色 桃蒸霞   春阴柳 垂雾   为 问 桥下 船   沿流 到 何处    
弄珠 寄 南海   移文讥 北山   出处 虽 异位   梦觉 同一 关   纯阳 有 真境   古洞 扃 林端   绝顶 像 纬 逼   六月 天气 寒   道人 讨幽胜   诛茆谋 盖棺   缘深 野鸡 狎   供 罢 斋 鱼闲   斗轩 适容 膝   点勘 酬 铅丹   理义贵 自得   神仙 谅 非难   嗟 我 久 荒索   摧心 罹 棘 艰   羞羡鹤 俯仰   空悲 马班醒   终南 在 何许   得 去 何须 还    
砌 藓 频侵 绿   野花 相避红   不知 昏 与 昼   惟见 雨 和 风   有 酒 为 寒尽   无诗 非景穷   地炉 煨 芋 火   时约 老僧 同    
唤回 春梦 几声 禽   涧 草岩 花动 此心   搔首 偶然 自 失笑   不知 何处 是 山林    
隔墙 听 幽 唘   入 坐春隔 隔   午梦恬 不成   始知身 在 笼    
愁剧 忽 失笑   不觉 心夷然   量珠 成斗笑 不卖   镕 金为 海愁 不 煎   蜜蜂 与 蓼 虫   生死 甘苦 缘   今 也 不 为乐   人有 几百年   士龙莫笑 跌落 水   水中 不著此 笑 仙    
猗 桐擢 新翠   况此 当 春阳   灵凤何 高翔   岂 不 怀朝光   积阴 既 去 屏   先鸣 讵 能 忘   腐草 倏 已化   破柱 安所藏   声猷动 寰海   偃 蹇 持 孤芳   清风 肃羽 纛   白日 成圭璋   久 期荐 清庙   欲 与 兴 颓网   恩纶甫 杂沓   符采 相 辉煌   元佑 心可续   江左 脉 自长   精神 夙 聚会   赓 歌蔼 明良   愿整 池上 翼   继 我 文靖梁    
鬓 符腰 艾去 纷纷   荷叶 荷花 匝 水滨   思远 楼前 虽有曲   若邪 溪畔 岂 无人   莫将楚 恨 悲 儿女   聊 把 骚章 托 鬼神   浊酒 满壶 渔父 笑   江边 鸥 鹭 正 相亲    
绝顶 秋高 风露 寒   倚 阑 心事 到 梅间   谁知 岁晚 相思 意   欲种 梅花 满此山    
老翁 分社 酒   匕 箸 小孩 提   黄犊 今堪驾   明年 学把 犂    
软坡 便 伫犊   凉荫 聚群 髫   一 竖 忽然 起   恐牛 残 豆苗    
吾爱 钟离 意   锦制 与 人异   荒 县民 无庐   茅竹 毕缮 事   亦 有 多怖 人   憯 憯 惑 祸 崇   祝土 矢 乃 尽   神 谴 不敢 避    
吾爱 卓子康   作邑 非 寻常   口 不及 人恶   抚字 若 弗 遑   礼律 乃 并用   化 嚚 以为 良   解马以 与 人   不较 人 自偿    
野水 横斜 最老枝   一生 心事 雪霜知   世人 重眼 不重 鼻   只爱花光 与 补 之    
苍珉 卧 偃 蹇   飞琼漱潺 湲   东野 喷玉布   庐山 谷帘泉   玉斧 敲寒 闵   随风 走连卷   清声 足 洗耳   枕流恐 徒然    
每怀 渊明 老   昔欲居 南村   诛 茅结 矮屋   种桑荫 前轩   嘉蔬 不盈掬   浊酒 时 一尊   客至 如许 行   惟爱 神农 言    
吾爱 鲁仲康   治效 多 致祥   害稼螟 犬牙   中牟 了 无伤   掾 惊雉 驯扰   儿念 雏方 将   河南 有 府尹   其美 乃 播扬    
生来 在 田野   少 小学 耕 锄   敢望 多 名誉   随人角 挂 书    
吾爱 傅季 珪   为 事求 端倪   群愚 亦 智诈   不辨 祛厥 迷   感深 卖针 媪   腼以 食豆 鸡   一县 称 神明   鼠辈 榛 其蹊    
野花 簪短笠   露湿 蔓 青青   莫笑 儿童 小   人间 河鼓 星    
斜阳 归处险   路熟 了 无疑   结草 为 衣著   圈葭作 竹 吹    
前山 飞暮雨   牛上 展青 蓑   回首 牛呼 犊   哀音儿 唱歌    
倦来 牛 背 卧   一觉度 前冈   牛饱儿 呼馁   归来 煨 芋 香    
隔溪 骑度 水   浮去 似 鸱夷   莫话 五 湖事   且 看 牛 背儿    
四十 明朝 是   瞻天 只 乞闲   自惭 身计拙   早觉 鬓毛 斑   守岁 从儿 喜   搀春 借酒 颜   盍 簪 喧马意   清梦五 云间    
荷笠 小 苍头   犊 裩 乘 水牛   扬鞭 自 叱咤   度陇复 凭 沟    
芳郊望 无际   逐草任 西东   世上 千场 梦   人间 一笛风    
披草篱 根问 旧花   一番 春事 又 萌芽   非因 老态 逢时 感   只怨 昏瞳 作雾 遮   何处 而今 寻 烂漫   不图 于 此见 英华   翻阶自合 流芳 咏   可惜 飘零 野 客家    
夜久 风浪 息   骊龙 弄 颔珠   水怪 不敢 动   明月 满江湖    
种谷 一岁 事   读书 一生 期   方春 不下 种   竟岁 常馁 饥   少年 不向学   终身 成 愚痴   饥 犹 一家 愁   愚 被 众人 欺   彼苍念吾父   尔辈 得 令师   欲 速成 揠苗   计日 如耘 耔   程文 国有 武   体制 须 及时   弱冠 无所闻   出语 人见 嗤   尔劳 我 则 恤   我忧尔 奚知   中夜 不 遑 寐   作此 劝学 诗    
高丘 远望 海   秋思 穷渺 弥   苦吟 有 鬼泣   直钩 无人 知   有时 卷龟 殻   箕 踞 蛤蜊   落日 明 云霞   狂风 舞蛟 螭   全生 带 笭 箵   聱叟漫 奚为   一笑 横 大江   列岫浮 修眉   画图 障我目   隔此 天一 涯   欲 携 我 蓑笠   风雨 从 所 之   渔僮 缓鼓 枻   惊 我 白 鹭鸶   我 欲 从 伊人   薄酒 分 一户    
渔舟 一叶 江吞天   诵翁 北句 心 茫然   不知 何处 有 此景   而今 忽 堕 吾 眼前    
神骏 不 受羁   岂知 日 千里   小试 秋风 前   烁烁 电光 起   何须 金络脑   不用 珊瑚 鞭   徐看 血汗 沫   透出 青连钱   飞去 度 赤水   横行 抹 燕山   持归献 天子   高列 十二 闲   渴饮 水底 月   饥餐 草头 珠   轻摇玉尘 尾   侧 碾青 氍毹   振 鬣 长鸣 谢 伯乐   千秋万古 八骏图    
抗 意欲 窥奇   栖 潜在 郡 帙   犹疑 畒 为 天   岂信 肓 问日   清晨 非 梦寐   见此 五色 笔   寒光 动 斗牛   馀 照 堕 圭 荜   目前 千古 在   吾 故 一日 失   至道涵 深纯   大雅 藏 僩 瑟   怀兹 泉石 心   贲之林 野质   百年 岂 不 短   万羡 从此 毕   倘云 可 与 语   敢惮 行以 膝    
吾爱 刘淑方   礼逊 以化强   谆谆 耳 提训   语味 深且 长   忿 恚 为 可忍   莫入 鸣弦堂   讼者 各感 去   从今 无 他 肠    
乾元肇初 气   坤母 乃 六 之   谁 明 爻象 意   凿出 混沌 奇   所以 击壤民   饮 水源 不知   空山 有古 甽   夜气 方归时   明月照 我 牖   独起 携军持   一瓢 饮 沆瀣   凉意 生肝 脾   下以 浇 丹田   上以 滋 华池   潇然 脱 尘土   举身入 希夷   神人 授 我 诀   欲 以疗 我 饥   归来 煮 白石   精馔琼 为 糜    
拂 石 搘 颐 久   闲心 寂似 初   不知 浑是 水   宁觉 我 非鱼   欲数 犹疑 幻   相看 若 在 虚   星星 双鬓 影   何事 入方 诸    
此 岂 凡间 物   神人 疑属 餍   踏翻 云母 碓   放出 水精 帘   娥 女愁 遗佩   冰虬 或 弄 髯   鲛绡 一百丈   织出 浪纹纤    
长松 被 薜荔   怪石 生 烟霞   檐 牙 木杪见   上 有 山 人家    
百尺 长松岩 下风   一轮 明月 屋 西峰   梦回 细数 登山 路   知在 青霞 第 几重    
倚 阑 人 不识   怀古 尚 心惊   坐想 弥漫 意   卧 闻 韚 韔 声   浪翻 京口 寺   潮打 石头城   莫说 南柯事   相宽 老大 情    
盈盈一水 望 牵牛   欲渡 银河 不 自由   月照 纤纤 织素 手   为君裁 出翠云 裘    
吾爱 西门豹   其事 深可效   波神 岂 荒淫   巫言 亦 机巧   大妪 去 不来   小妪 足 踸 踔   豪长涕 叩头   从此 识 政教    
吾爱 元 紫芝   卓尔 不可 移   盗虎 孰小大   许办 虎 归 尸   音乐 第 胜负   蔿 于 遭 殊 知   岁 满何 所 为   柴车 一 缣 随    
命策 空 山风 露冷   野花 无数 不 知名   林丛 深处 无人 问   时吐秋芬 一样 清    
一笑 灵龟 尾曳 涂   扁舟 聊复 寄 菰 蒲   潮生潮 落帆 来 去   云卷云舒 山 有无   风定 若 教胥 怒息   月 明空忆蠡游 孤   渔翁 不 识 人间 事   白发 青蓑酒 满壶    
瀼 瀼 白露 坠   独起 行绕 篱   岂 泥兹晨游   偶谐 昔人 期   白衣 已 缥缈   幅巾 自 淋漓   举杯 泛寒荣   何以 慰 所思   登山 极 野望   涕泗 空涟 洏   戚戚 霜叶 语   雁过 鸣声 悲   参军 尔 何事   帽侧 无人 知   莫轻 一时 谑   贻此 千载 嗤   餐英 饮 沆瀣   政坐 骚人 痴   起 酹 彭泽 翁   此意 堪语 谁    
莫歌 乱 我 蛩   莫舞践 我 菊   歌不入 此 耳   舞适 局汝足   蛩 吟 今古心   菊老 贫贱 屋   斟菊 听 我 蛩   绝胜 人间 曲    
芙蓉 披靡 秋水 寒   吴姝 越艳芳 思单   漫 把 黄花 事 佳节   黄花 不 入 歌舞 欢   昔人 戏马足 强健   今 我 无 酒空 巑 屼   黄花 无言 不可 诘   青山 落日 明归翰    
满城风雨 近 重阳   悟 竹 萧萧 欲 断肠   敢望 白衣 来 送 酒   拟将 黄菊 去 为 粮   击萸 安得 山堪避   落帽 岂 无人 在 旁   千载 风流 心独会   饮泉 亦 足慰 凄凉    
清晨 起 搔头   荷锄 出门 去   露湿 野草 花   香来 不知 处    
鸡犬 不鸣 何处 村   颓檐 破壁 问 谁 门   蓬蒿 满地 田园 在   瓦砾 如 山 井臼 存   青草 髑髅 疑是 梦   白头 老父 泣 无言   谘 诹 邻 旧 多 为 鬼   倚仗 徘徊 堪 断魂    
日月 百年 宽   良辰 天 不 悭   秋来常 对 菊   情适 便 登山   户外 无尘 鞅   篱边 有 酒颜   当时 老 彭泽   幽事独 相关    
天地 无终 穷   万物 乃 刍狗   勿 夸杏为 梁   何如 畒 作 牖   昔闻 巢氏民   仁义 亦 奚   蠢蠢 不识知   居居自 醇厚   今来 丰屋士   文法 困绳纽   力 竞 蝜 蝯 虫   计 生养 狙叟   谁家 甲第 巍入 云   何人 鹑衣 不 掩肘   岂知 鬼瞰 因 高明   安 得 春阳 到 穷 蔀   蜗庐 能 几何   蛮触 胜亦负   忆 我 柴桑翁   荒宅 十馀亩   草屋 八九间   柴门 五株 柳   野水滋粳   春畦 足 葱 若 是   永日 为 琴书   停云念 亲友   仪秦 枉 饶舌   施龙漫 多口   白衣 苍狗安 可知   不夷不惠 自 可否    
笛声 何处 水 茫茫   潮落 沙 寒月 照廊   嵇吕成 尘 不可 觅   满襟 清泪 忆 山阳    
泉挥玉 麈 尾   岫 拥翠云 裘   尽日 看 不足   倚阑生 古愁    
叠石 生幽云   层台 起 修竹   群山 不 出门   一日 俱 在 目   远眺 极 悠悠   男儿 岂 碌碌   宝匣 长夜 鸣   黄金 几时 篵   此事 谁 与 论   掀髯 对云麓    
太白 摇芒 芒   只 在 西山 阳   常言 欲 千里   一夜 千里 长   酒尽 还磊 磈   出匣鸣 干将   兰菊犹有 秋   白日 安可量    
万折 苕 溪水   精庐 若个 边   菰 菱时 入供   包锡暮 行船   月朗 无云夜   雕横 欲 雪天   了 知身 是 客   莫负 故山缘    
已约 岩头 同数宿   如何 消息 竟 茫然   抱琴 有意 弹 明月   采药 无心 到 绝巅   不过 虎溪安得 笑   偶逢 醉石 便 欹 眠   山林 此乐 而今 少   一日 相从 是 宿缘    
闭门 十日 雨   破屋 砌 生苔   此意 何人 会   抱琴来 不来    
四时 有佳卉   两股 不停 探   花露 本 清冽   安用 如许 甘   平生 事 苦口   气味 转 不谙    
潮汐 有 赢缩   江横 无 古今   鱼龙 任 掀舞   孤月 在 天心    
孤山 隐君子   搜索 入幻 眇   方且 判 鸿蒙   倏尔 得 一窍   童鹤 俱 不知   吟成 忽 自笑   悠然 脱情 尘   高标 立 寒峭    
独倚 阑干 对 落霞   垂杨 古渡 欲 栖鸦   渔翁 何处 烟藏浦   白鹭 成群 月 浸沙   泪落 西风 叫 黄鹄   酒 阑 深夜 听 琵琶   谁 人 得 似 鸱夷子   一叶 浮云 总是 家    
少年 一日 几 鸱夷   瓦 甓 而今 力 不支   莫笑 杯中酒 量 减   至 和 全在 半醺时    
上 即 居 人头   下 即 居 人身   夙 岂 为 人食   今乃务食 人   不必 劳爪 掐   聊以 扪 对宾    
举酒 劝尔农   更为 我 侬 劝   车笠 虽 不同   所谐 此 盂 饭   或 耕 在 菑 畲   或 耕 在 方寸   膏雨足 一犁   田头 怯 呼唤   五百 维莠骄   胥徒 乃 蟊 患   与国 充耘 耔   勿 使 地 蒿 蔓   幻体 饥渴 同   世味 甘苦 半   盘中 一粒 餐   锄下 几滴 汗   光阴 驶历块   彼此 不可 玩   岂为 许行 言   劝课 在兹旦   老父 倾耳 听   童稚 绕屏 看   相顾 持 我语   取信 如 执券   安得 慵 耕人   从今 不言倦    
枯株 类 铁汉   瘴 疟 不敢 侵   岁寒 叶落 尽   微见 天地 心   阳 和 一点 力   生意 满 故林   至仁 雨露 泽   不觉 沦肌深    
江南 擅 名胜   雅爱 陆敬风   岂 无 可以 赠   折枝 寄 邮筒   缄香 不敢 泄   千里 一寸 衷   对雪感 岁暮   白头 谩 西东    
广平 一寸 铁   不信句 炼柔   犹疑 雪 月 竞   韬玉 无处 求   神人 藐姑射   夜 趁 嫦娥 游   缥缈 不 可见   天风想 琳 璯    
别来 柳初 茁   今见 兰吐芳   怀哉 佩兰 人   欲制 芙蓉 裳   山空蕙 帐 冷   鹤怨 秋夜 长   群峰 暮耸峭   蚁 梦 犹 一场   乘传 媿 已 忝   刻 意思 所偿   蚩 蚩瘴土氓   见 此泪 欲 滂   鎝 石 一时 投   若为 起 羸 尪   常恐 二竖黠   神 被 膏 与 肓   欲 尽弃 其旧   安得 师之良   夜梦 每 插羽   飞到 琴册 旁   非 贪 舐 鼎事   欲 窥 枕 中方   缄滕 倘寄翼   宽此 百 回肠    
鸡絮才 陈泪 已 倾   故人 旌 旐 尚 禅 扃   尘中愧 我头 空白   梦里逢 君眼 更青   束发 论交 真 意气   伤心 无语 负 幽冥   求铭敢 后 朋侪 事   况 复原 头有 鹡 鸰    
天风语 檐 铃   苍霭 藏 古殿   穿 竹逢 缁 衣   拈花 对 黄面   谁 把 山水 心   为 我露 一线   推窗 古树 隙   空水 还 匹练   山色 忽 有无   潮来 半空 溅   须臾 簸 舟楫   木叶 飞 片片   鱼暇 瓷 掀舞   洲 渚 入   炼   山僧寂 无言   千帆 阅将遍    
感慨 重 来 岁月 深   手 栽 松柏 已成 林   万山 自此 无 南北   一水 长流 不 古今   先训 丁宁 犹在 耳   老吾 寂寞 自 沾襟   君恩 已 遂 祈闲 请   莘野归 耕是 本心    
君不来   山中 底事堪 嫌 猜   积雨 愁人 不可 道   至今 声迹 何寥哉   竹风 微动 揽 衣起   使 我 一日 肠 九回   君不来   门前 日日 添苍苔    
疏泉 得 古髓   种菊蒙秋潭   愿 与 村 中人   一瓢 共清甘    
清晨 采 黄菊   露 滴露 花丛   黄花 泣白露   白露 唏 秋风   秋风 莫相试   菊 薤心 不同   薤露 明朝 落不落   黄华独 老 秋风 中    
何处 无 甘菊   何处 无 清泉   菊泉 适相值   天地 何尝 偏   岂但 为 九日   可以 逾 百年   愿 与 潭 下村   餐英 汲潺 湲    
卓哉 诚斋 老   驱车 陟 崔嵬   清风 欲 洗 瘴   驾言为 花来   仰止 冰玉人   念 彼 同根 莇   思翁 不可 说   江边 重 徘徊